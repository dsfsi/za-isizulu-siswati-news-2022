,data,label
0,"AKANGABAZI nakancane ukuthi uzowuphasa ngamalengiso u-matric uNobuhle Khuzwayo (18) ofunda Ohlange High, eNanda phezu kobunzima asebhekane nabo empilweni.
UNobuhle nomamncane wakhe bakhishwe emzini abebehlala kuwo ngo-Okthoba, unina washona esemncane kanti uyise akanabo ubudlelwano naye. Noma kunjalo le ntokazi ehlale imamatheka ithe izowuphasa ngamalengiso u-matric. Ngesikhathi sihlangana nayo ubungeke usho ukuthi isidlule ebunzimeni obukhulu njengoba ibingelela ngemfudumalo futhi imoyizela.
","economy, business and finance"
1,"OWAYENGUMENGAMELI, uMnuz Thabo Mbeki, uxwayisa ngokuthi kunenhlekelele enokwenzeka noma yinini eNingizimu Afrika uma isimo singalungiswa.
Ethula inkulumo yakhe emcimbini obuhlelwe yiphephandaba langeSonto lapho bekuhlonishwa khona izinkampani eziwu-100 ezinkulu ezenza kahle ngoLwesibili ebusuku, uMbeki uthe lizonyuka izinga lokungagculiseki kubantu okuzoholela ekutheni kube khona imibhikisho eminingi.
",politics
2,"BATHANDAZELA ukuthi alulame esibhedlela owesifazane okuthiwa udutshulwe amahlandla amane nguyise wezingane zakhe obeyiphoyisa likaMasipala waseThekwini emzini wakhe ePhilani Valley, eMlaza, ngoMgqibelo.
USergeant Mduduzi Buthelezi (41) utholakale eseshonile emgwaqweni u-R603 eMbumbulu ngemuva kokuthi imoto abehamba ngayo ishayisane mahlanze neloli. Kepha okuxake umndeni wakhe wukuthi ubeshile ebusweni enenxeba lokudutshulwa esandleni.
","crime, law and justice"
3,"INYUNYANA yamaphoyisa nojele, iPolice and Prisons Civil Rights Union (Popcru), isizwakalise ukukhathazeka ngezokuphepha emajele ngemuva kokushona kweziboshwa ezintathu kwalimala abangu-25 kade kulwa ojele neziboshwa ejele iSt Albans eBhayi ngoMsombuluko.
Esitatimendeni esithunyelelwe abezindaba izolo, okhulumela iPopcru, uMnuz Richard Mamabolo, uthe badumele ngokwehlwa kwalesi sigameko ebesingagwemeka ukuba ezokuphepha ziqinile emajele.
","crime, law and justice"
4,"USOMAHLAYA wakuleli osezinze e-United States, uTrevor Noah, uzoba nengqophamlando yohlelo lapho azoxoxa khona nomengameli uBarack Obama. Njengoba usuphela lo nyaka abantu base-US abavotele kuwo umengameli omusha, uTrevor uzoba nengxoxo ekhethekile no-Obama eWhite House. Kuzobe kungokokuqala ngqa lo mengameli ekhuluma ohlelweni olwethulwa iThe Daily Show with Trevor Noah. Lolu hlelo luzodlala kusasa (Disemba 13) ngo 9 ebusuku kuComedy Central (DStv 122). Ngesikhathi kuqhubeka ukhetho e-US, uTrevor ukhulume nabaholi abaphambili kwezombusazwe kulolu hlelo okubalwa kubo uBill Clinton, uDkt Ben Carson, Senator Lindsay Graham noSenator Rand Paul. Kubanye abantu abazovela ohlelweni luka Noah kuleli sonto kubalwa intatheli uTa-Nehisi Coates (Disemba 14), umlingisi uMichael K. Williams (Disemba 15) Rod Corddry we-Office Christmas Party (Disemba 16) nabanye. Kusukela ngoJanuwari 4, 2017, iDaily Show with Trevor Noah izodlala ngo 9.55 njalo ngoLwesibili kuya kuLwesihlanu. 
",politics
5,"IBHANTSHI ligcwale umoya kubaholi beNFP, uMnuz Maliyakhe Shelembe noSolwazi Nhlanhla Khubisa abagwetshwe iminyaka engu-10 bengazihlanganisi neqembu kwaphinde kwahoxiswa nobulungu babo ngemuva kokulahlwa ngamacala ebebekwe wona yiqembu.
Ikomiti eliqondisa ubugwegwe leqembu, lithole uShelembe obenguSihlalo kazwelonke owesula esikhundleni noKhubisa obenguNobhala-jikelele naye owasula, benecala lokwehluleka ukubhalisela iqembu kusenesikhathi ukuze lingenele ukhetho lohulumeni basekhaya nokwaholela ekutheni ligcine lingangenanga.
",politics
6,"
INTATHELI YESOLEZWE
ISIBOSHWA sokuqala ukweqa ejele lasePitoli, u-Ananias Mathe, sigcine sishonele eKing Edward VIII Hospital ngoLwesibili ntambama kulandela ukuxinwa ukugula. UMathe ushonele kulesi sibhedlela eThekwini emva kwesikhathi enenkinga ÃƒÂ¢Ã¢â€šÂ¬Ã‹Å“yokugaya ukudla esiswiniÃƒÂ¢Ã¢â€šÂ¬Ã¢â€žÂ¢. 

Kuzokhumbuleka ukuthi uMathe waba yisiboshwa sokuqala ukweqa ejele iC-Max ePitoli ngonyaka ka-2006, wabanjwa emva kwenyanga eqile. Ngo-2005 weqa eJohannesburg Central Police Station. Ngonyaka ka-2009 wagwetshwa iminyaka engu-54 ejele emva kokulahlwa amacala angu-64 ayebekwe wona, okubalwa kuwo awokuphanga ehlomile, ukudlwengula, ukubulala nokugqekeza. 

Ngenxa yokuthi ubesezame kabili ukweqa ejele laseKokstad, KwaZulu-Natal, kubikwa ukuthi izikhulu zakhona ziqale zazitshela ukuthi ukuya esibhedlela bekuyingxenye yecebo lakhe elisha lokweqa ngenkathi exinwa ukugula emasontweni amathathu edlule. 
Nokho ugcine ehanjisiwe esibhedlela lapho afike ashonela khona. ","crime, law and justice"
7,"I-AFRICAN National Congress (ANC) izolo izwakalise ukuthi isibonile isimemezelo seNational Prosecuting Authority (NPA) sokuthi usenikezwe amasamanisi uNgqongqoshe wezeziMali uMnuz Pravin Gordhan okuba avele enkantolo ngamacala okukhwabanisa kulandela uphenyo ngeSouth African Revenue Service (Sars). 
ObenguKhomishana kwaSars, uMnuz Oupa Magashula noMnuz Ivan Pillay obeyiSekela likaKhomishana khona kwaSars, nabo banikwe izincwadi zamasamanisi ezibafuna enkantolo noGordhan.
",politics
8,"I-ANC ayeneme ngabaholi abafuna uMengameli Jacob Zuma axolise emndenini wowesifazane owambopha ngezinsolo zokumdlwengula ngo-2005. Leli qembu libachaze njengabantu abangavuthiwe emqondweni.
Umkhulumeli we-ANC, uMnuz Zizi Kodwa, uthe iyabaxaka indaba yokuthi kumele uZuma axolise ngoba kuyaziwa ukuthi inkantolo yamthola emsulwa ngezinsolo zokudlwengula uNksz Fezekile Ntsukela Khuzwayo obebizwa ngoKhwezi ukuze avikeleke.
",politics
9,"UHLAKAZWE ngezinhlamvu ezingu-20 emagcekeni esonto izolo umfundisi webandla iPresbyterian, eLamontville, eThekwini. Basale bebabaza isihluku abantu bakule ndawo namalungu ebandla ngokudutshulwa kukaMfundisi Vusi Mabaso (57) ongusomatekisi.
Amatekisi akhe abehambela khona eLamontville. Uhlaselwe ngabantu abangaziwa izolo ekuseni ngabo-8 esemishini lapho ehlala khona. Abahlaseli kuthiwa bebehamba ngeVW Polo empunga. Umufi kuthiwa uphume emishini eyokhuluma nocingo nokuyilapho abasolwa bemdubule bephindelela, kuthiwa noma eselele phansi bebelokhu bemdubula njengoba nesandla size sahlephuka. 
","crime, law and justice"
10,"UMENGAMELI Jacob Zuma usenxuse ngokusemthethweni uMvikeli woMphakathi oshiyayo u-Advocate Thuli Madonsela ukuba amnikeze isiqiniseko lungakapheli usuku lwanamuhla (ngoLwesibili) sokuthi ngeke aluphothule uphenyo lwakhe engazange amnike ithuba lokupheka ngemibuzo ofakazi.
Esitatimendeni, ihhovisi likaMengameli lithe uZuma ugxeke u-Adv Madonsela ngokumnqabela ukuba naye azibuzele kofakazi abone namaphepha ophenyo nge-state capture. 
",politics
11,"UMA ngibuka okwenzeke e-USA ngenyanga edlule nangonyaka odlule wonke ngingasho ukuthi cishe * -2017 uzoshaya uzwele ngempela kumuntu ophila eNingizimu Afrika.
Okokuqala nje uMnuz Donald Trump wathi uzozikhokhisa intela ethethe xaxa izinkampani ezisuka e-USA zidilize abantu bakhona ngoba zikhetha ukubhunguka kuleliya lizwe ziyokwakha amafemu emazweni okuzoshibha ukukhiqiza kuwona. 
",politics
12,"USAKHUNGATHEKILE umndeni wowesilisa oshone ngeSonto ekuseni ngemuva kokuphuza umuthi ethi ukhipha idliso. UMnuz Bheki Hlongwane (46) waseMafefetheni, eBergville, obehlala ehostela eDalton eThekwini, kuthiwa ubuye nomuthi wokuphalaza okungaziwa ukuthi uwuthathephi okuthe eqeda ukuwuphuza, wakhihliza amagwebu.
Kuthiwa abebenaye bamphuzise ubisi bamphuthumisa esibhedlela kodwa kwathiwa ufike esibhedlela esevele eshonile. Isolezwe liye ehostela lafica abafowabo bakamufi begcwele indlu abehlala kuyo besashaqekile. Bakhombise intatheli umuthi okuthiwa ubephalaza ngawo. Nabantu abebehleli amaqoqwana kuleli hostela bebeyibabaza le ndaba kucaca nje ukuthi iyimpicabadala. 
","crime, law and justice"
13,"
UMENGAMELI we-EFF uMnuz Julius Malema ukhwele wadilika kuMengameli Jacob Zuma emsola ngokuthi uzonda imfundo ngokuvumela kugqunywe emajele abafundi abaqhuba umkhankaso wemfundo yamahhala kuleli.

Ekhuluma ngaphandle kwasejele laseWestville, eThekwini izolo, ngemuva kokuvakashela ezitokisini omunye wabafundi abahola i-#Fees Must Fall eKZN, uBongonkosi ""Education"" Khanyile, uMalema uthe uKhanyile ugqunywe ejele ukuze kujatshuliswe uZuma.
","crime, law and justice"
14,"KUNDIZE izihlalo kwaba wubumayemaye eNkantolo yeMantshi eScottburgh izolo ngesikhathi iziboshwa esezitoke iminyaka emihlanu zijomba ebhokisini zishaya abashushisi ababili ngezihlalo zidinwa wukuthi bafuna kuhlehle icala.
Umthombo weSolezwe uthe lokhu kwenzeke emini ngesikhathi abashushisi benza izethulo ecaleni lamadoda awu-25 nowesifazane oyedwa ababoshwa ngo-2012 ngecala lokweba amakhebuli.
","crime, law and justice"
15,"UFANISE indodana yakhe noJosefa waseBhayibhelini, unina wesiboshwa esidonsa isigwebo seminyaka engu- 15 esigile izimanga siphasa * -matric ngamalengiso. 
UNkk Gladys Ngcobo (53) ongunina kaKwandokuhle Ngcobo (22) ogwetshelwe ejele laseWestville ophase ukudlula bonke abafundi ngaphansi koMnyango wezokuHlunyeleliswa kweziMilo, uthe zimthokozise kakhulu izindaba zokuphumelela kwendodana yakhe. 
","crime, law and justice"
16,"UGCINWE esitokisini owesifazane waseHammarsdale okuthiwa uncishe umoya usana lwakhe olunezinyanga eziyisishiyagalolunye ngokulimboza ngesiqamelo ebusweni, laze lashona ngemuva kwengxabano noyise walo ngoLwesithathu ebusuku.
UNksz Hlengiwe Radebe (23) kuthiwa uvele kafushane eNkantolo yeMantshi yaseMpumalanga ngoLwesihlanu, icala lakhe lahlehliselwa isonto elizayo lapho okulindeleke ukuthi afake isicelo sebheyili.
","crime, law and justice"
17,"UMGCINIMAFA-JIKELELE we-ANC, uDkt Zweli Mkhize, uyaziqhelelanisa nombiko wabezindaba oveza igama lakhe kuthiwa uphakanyiselwe ekutheni abe yiPhini likaMnuz Cyril Ramaphosa, yena ovela ekwesobumengameli njengoba kubhekwe engqungqutheleni yokukhetha ubuholi bukazwelonke ezoba ngoDisemba.
Ekhuluma ohlelweni lndaba kwiGagasi FM izolo, uMkhize unxuse ukuthi amalungu ombutho ayeke ukulokhu ephakamisa amagama njengoba kubhekwe engqungqutheleni.
",politics
18,"INKAMPANI yomculi wowokholo ongasekho iphoxekile ngesithombe sowesifazane oshuthe eqhwakele ethuneni lakhe. Isithombe sisabalale ezinkundleni zokuxhumana.
AbeNcwane Communications bathi ukuba yiqhawe nosaziwayo kukaSfiso Ncwane akusho ukuthi abantu abenze noma yini ethuneni lakhe. Bakusho lokhu emuva kokuthi owesifazane okusolwa ukuthi ubeye komunye umngcwabo ngempelasonto eshuthe emamatheka ehlezi ethuneni lakhe egqoke nezingubo ezimnyama. Ugxekwe kakhulu abanye, bembiza ngethatha lowesifazane ozifunela udumo. 
",society
19,"UKUKHULELWA eneminyaka ewu-16 efunda * -grade 11, wahlala iminyaka emithathu engafundi ekhulisa ingane, kumvuse emaqandeni umfundi waseMkhuphula, eMsinga, obuyele ka-matric wadabula zonke izifundo.
UThobile Mthiyane (23) wafunda * -matric ngo-2010 enengane encane wawufeyila, kodwa kuleli sonto ubemdibi munye nabafundi baKwaZulu-Natal abebeklonyeliswa wuNgqongqoshe wezeMfundo kulesi sifundazwe ababaqwaqwade bonke emakhanda.
",society
20,"UNOVALO umndeni kaSihlalo weziNduna zaKwaZulu-Natal, uMnuz Vusumuzi Mthethwa, ngemuva kokudutshulwa kwendodana yakhe ngentululwane yezinhlamvu isendleleni ebheke ekhaya.
Ngokusho kukaMthethwa indodaba yakhe, uMnuz Thobani Mthethwa (26), iqale ngokuyoshiya ezinye izingane esebenza nazo, kuthe isiphuma kozishiya kwavumbuka amadoda angaziwa adedela inhlamvu ebhekise emotweni yayo, yaze yayobhajwa esihlahleni.
","crime, law and justice"
21,"KUTHIWA beyidla amagalani futhi ilayishe ngokweqile itekisi okushone kuyo izingane ezine ebeziya esikoleni, kwalimala ezinye eNtuzuma, eThekwini, izolo.
Leli tekisi okuthiwa belilayishe abagibeli abangu-22, litholane phezulu nebhasi kaMasipala weTheku lizama ukudlula enye imoto. Kule ngozi eshiye abantu bethuthumela ngosuku lokuvulwa kwezikole, kushone abafundi abangabafana, base-Sivananda Technical High noyintombazane waseSibonelo High.
","crime, law and justice"
22,"UFISA sengathi ngabe uyakwazi ukusicisha emiqondweni yabantu isigameko esisematheni, owesifazane ogxekwe ezinkundleni zokuxhumana ngoba eshuthe eqhwakele ethuneni lomculi ongasekho uSfiso Ncwane. UNkk Nondumiso Biyase waseMgungundlovu, utshele Isolezwe ukuthi ufisa kufinyelele emndenini wakwaNcwane ukuxolisa kwakhe ngesenzo sokushutha ethuneni.
UNkk Biyase othe washonelwa umyeni eneminyaka engu-22, uthe ubengazi ukuthi ukushutha kwakhe ethuneni likaNcwane kuzonyakazisa isizwe kangaka.
","crime, law and justice"
23,"Sekukaningi ngithola imibuzo izungeza ekutheni abesifazane abatshelwa ukuthi bayabanda ocansini; bebuza ukuthi ikhona yini into enjalo, uma ikhona kungabe yini imbangela? Le mibuzo iyaqhubeka ithi uma kungekho into ewukubanda ocansini, yini eyenza abesilisa okanye abesifazane baze baphimise la magama ahlabayo?
Ekuhlahleleni le mibuzo, ngiyafisa siphinde sibuke indima yabefundisi. Ngikhuluma ngabagcotshwa ekufundiseni ngocansi ikakhulukazi labo abangena emshadweni. Lokhu kubalulekile ngenxa yomthamo omkhulu wolwazi olunezimbomo eziningi, esizithola njengoba abantu bakithi bekhala ngapha nangapha ngento eyodwa: ewucansi.
",society
24,"UMFUNDI waseNdengetho High School KwaNdengezi uqophe umlando eba ngowokuqala emlandweni wakulesi sikole ukuphasa kahle athole o-A kwiMaths neSayensi, nakuzo zonke ezinye izifundo abezenza kwa-Grade 12.
UBheka Kunene (19) waseDesai, eMariannhill, uthole o-A abayisikhombisa kuzo zonke izifundo zakhe. Lokhu bekungakaze kwenzeke emlandweni walesi sikole selokhu saba khona.
",education
25,"UYOKWENZA izifundo zobudokotela eNyuvesi yaKwaZulu-Natal umfundi waseMavela High oPhondweni eJozini okhule elusa izinkomo ehamba nebanga elide uma eya noma ebuya esikoleni.
UBongumenzi Simelane (17) umenyezelwe nabanye abafundi abaphase ngamalengiso yize bebefunda ngaphansi kwengcindezi. Ubonga uyise owamyekisa ukwelusa izinkomo, wathi abhekane nezincwadi kuphela ekuqaleni konyaka.
",education
26,"BANOVALO lokuthi luzoqala phansi udlame oludlule nenqwaba yemiphefumulo ehostela laseMlazi iGlebelands njengoba kuqhubeka ukuthathwa kwemali yosomatekisi ngodli yiqembu elalifuna ukubagada ngenkani.
Abahlali basehostela banovalo lokuthi kungenzeka kuphinde kuqale phansi ukubulawa kwabantu njengoba liqhubeka nokuqoqa imali iqembu labantu okuthiwa bahlala kuleli hostela. Leli qembu kuthiwa liqale ukuqoqa imali ngejozi kubashayeli bamatekisi ahambela ehostela ngo-Okthoba nyakenye, emuva kokuthi osomatekisi benqabe ukubavumela ukuthi babaqaphe. 
","crime, law and justice"
27,"NJALO kabili ngenyanga sizokuphathela ingosi ehlaziya kabanzi ngezinkanyezi. Sizobe sihlaziyelwa nguMnuz El-Sun Nzama oyi-Astrologer. UNzama ufunde eThurburn School of Astrology D.M.S. Astrol; wathola iziqu eRod Suskin School of Astrology, kuyimanje wenza iHonours kwiVedic Joytish Astrology, Hellenistic and Urianian Astrology kanti uyilunga eligcwele le Astrological Society of South Africa (ASSA). UNzama uyatholakala kwinombolo ethi 072 388 4419 ngezikhathi zomsebenzi. Namuhla usihlaziyela i-Aquarius okungabantu abazalwa kusukela ngoJanuwari 21 kuya kuFebhuwari 20.

",education
28,"NJENGOBA elokhu eqhamukile amagama abantu abasembangweni wokuhola i-ANC, umhlaziyi wezepolitiki ozimele uMnuz Xolani Dube yena uthi ubona uNgqongqoshe ehhovisi likaMengameli Jacob Zuma, uMnuz Jeff Radebe kunguye ongangena khaxa kulesi sikhundla.
Engxoxweni neSolezwe izolo, uDube uthe uRadebe nguyena mholi oyisibonelo sokuthi ilungu le-ANC kumele libe umuntu onjani.
",politics
29,"USHAYA phansi ngonyawo umkhulu womzukulu okuthiwa udlwengulwe wumakhelwane, osefuna ukukhokha * -R1000 nembuzi ukuhlawula umzukulu wakhe oneminyaka ewu-15.
Lo mkhulu waseNkanini eMuden ngaseMsinga, esiligodlile igama lakhe ngenhloso yokuvikela umzukulu wakhe, uthe akazimisele ukuthuthukisa isihlava esesivamisile kule ndawo ukuthi uma kudlwengulwe owesifazane, umndeni wakhe ugcine usuxoxisene nomdlwenguli, ukhokhelwe * -R1000 okanye imbuzi.
","crime, law and justice"
30,"UMPHAKATHI waseMalukazi ngaseMlaza ufuna adingiswe owesifazane osolwa ngokucwasa owesilisa onebala elimhlophe, okuthiwa wamgenca ngocelemba wavuka esibhedlela. Ukusho lokhu enkantolo.
Umndeni kaMnuz Mlungisi Makhanya (32) ongakwazi kahle ukuhamba ngenxa yokukhubazeka, uthi ukhathele ukuhlukunyezwa nguNksz Phindile Ngcobo (44), odedelwe ngaphandle kwebheyili yinkantolo yeMantshi eThekwini, ngoLwesibili, ngecala lokushaya uMakhanya. 
","crime, law and justice"
31,"NGONYAKA odlule sibhale ngohlelo lwentuthuko kamacaphunakusale waseThekwini uMnuz Vivian Reddy, i-Oceans Umhlanga, ka-R3.8 billion lapho ayemema khona umphakathi ukuthi uthenge amasheya ehhotela lomtakabani i-Radisson Blu ezoba kule ndawo yomtakabani.
Kule nyanga amasheya e-Radisson Blu aqale ukudayiswa kanti ababefake izicelo bathunyelelwe ama-emails abazisa ukuthi izicelo zabo ziphumelele.
","economy, business and finance"
32,"ASEQALILE ukuvalwa amanzi kuzo zonke izindawo ezikuMasipala weTheku njengoba kuvela ukuthi abantu abawongi ngokwanele. NgeSonto abengekho amanzi eMlaza, Burlington naseChatsworth kanti izolo abantu baKwaNdengezi, Klaarwater, St Wendolins, Savannah Park naseShallcross bavuke bengenawo.
INhloko yoPhiko lwezokuXhumana kuMasipala weTheku, uNksz Tozi Mthethwa, ithe ngenxa yokuthi isomiso siyaqhubeka amanzi ayancipha emadamini amakhulu.
",society
33,"UBUKEKA usekude ukuphela umsindo othinta iqembu elibusayo i-ANC mayelana nomkhankaso walo wokubeka kabi amanye amaqembu epolitiki. Manje sekuvela ukuthi ezinye izikhulu ze-ANC ziyawazi lo mkhankaso kodwa ngakolunye uhlangatho i-ANC iyaphika.
 Ngokwemibiko yayizolo kuthiwa uNksz Sihle Bolani wayiqopha inkulumo yakhe ngesikhathi enomhlangano noMnuz Ignatius Jacobs oyimenenja kwi-ANC. Kulowo mhlangano uNksz Bolani wadlulisela umbiko wakhe wokuqala kuJacobs emkhombisa ukuthi kuyishubele i-ANC okhethweni. Kubikwa ukuthi uKhongolose wayeshodelwa wu-R50 million ekutheni aqhubeke nomkhankaso wokubeka kabi amaqembu aphikisayo.
",politics
34,"ABAFUNDI abebenza unyaka wokuqala emanyuvesi bathi kumele bazibambe ziqine abazoqala nonyaka ngoba akusiniswa mahleza.
 USphilangenkosi Dlamini (20) waseJozini owayedabule o-A abayisithupha eMavela High nyakenye, uthe akakholwanga uma efika enyuvesi esephasa ngo-60% ezifundweni. USphilangenkosi oyokwenza unyaka wesibili kwiBachelor of Medicine and Surgery, e-University of KwaZulu-Natal (UKZN), ubona ukuthi ukwehla kwamamaki ezifundweni kwenziwa wukuthi muningi kakhulu umsebenzi enyuvesi.
",education
35,"OWESIFAZANE waKwaMashu owaphucwa izingane zakhe esolwa ngobudedengu, sekuphele iminyaka emibili elinde ukuthi zibuyiswe ngemuva kokuthi icala ayebekwe lona lihoxisiwe.
Lo wesifazane igama lakhe eligodliwe ukuvikela izingane uthe wayesolwa ngokunikela ngendodakazi yakhe esokeni lakhe elingayizali ukuthi liye nayo ocansini. Uthe wayesolwa ngokuthi akazange athathe izinyathelo ngesikhathi efica isoka lakhe lilele nendodakazi yakhe eyayineminyaka eyishumi ngesikhathi kwenzeka lokhu.
","crime, law and justice"
36,"UPHIKO lwentsha kaKhongolose eThekwini i-ANCYL lusale lukhwice imsila emuva kokuthi luthethiswe kanzima ubuholi benhlangano ngesenzo salo sokumemeza esidlangalaleni ukuthi akuxoshwe uNgqongqoshe wezeziMali uMnuz Pravin Gordhan.
Lolu phiko luphumele obala lwacela uMengameli Jacob Zuma ukuba akhombe indlela lo ngqongqoshe. Bebekhala ngokuthi wehluleke wancama ukuletha uguquko enkampanini yamabhanoyi kuleli, iSAA. Lolu phiko belusola uGordhan ngokuvumela idlanzana losomabhizinisi abamhlophe ukuba bahlomule kule nkampani kuvalelwe ngaphandle abamnyama.
",politics
37,"UKUKHULA ehlala emjondolo uthi yikhona okumnike ugqozi lokuthi abhale incwadi egqugquzela intsha ukuthi ingalilahli ithemba, umbhali osemncane waseThekwini.
UMnuz Ayanda Jwara (29) okhule ehlala emjondolo kwa-J eMlaza, uthi ulwazi kahle usizi lokukhula ehlala endlini eyodwa nomdeni wakhe njengoba ekhule belala ndawonye nabafowabo ababili, udadewabo nabazali bakhe. UJwara ubhale incwadi esihloko sithi: From Hell To Heaven, athi uhlose ngayo ukunikeza ithemba kulabo ababona sengathi impilo iyaphela ngenxa yobunzima abahlangabezana nabo. 
",society
38,"UMNDENI kasomatekisi waseMbulwana, eGreytown, usola amaphoyisa ngokushona kwelungu lawo, okuthiwa lipitshizwe imoto yamaphoyisa lashona, liyokhomba lapho lifihle khona isibhamu.
Umndeni kaMnuz Mdumiseni Mkhize (32) onamatekisi asuka eMbulwane aye eGreytown, usola ukuthi umufi ushone efakwe ishubhu, amaphoyisa afihla ukuthi useshonile amathatha ngeveni athi ubulawe yingozi yemoto.
","crime, law and justice"
39,"IZICATHULO, imifaniswano yesikole nezikhwama zesikole zisale zigcwele igazi ngaphansi kwetekisi ekushone kuyo abafundi abane abebelibangise esikoleni, izolo. Kube muncu izolo, okuwusuku obekulindeleke ukuthi lulethe injabulo kubafundi abaningi ababuyele esikoleni ngenxa yengozi yetekisi nebhasi eyenzeke emgwaqweni Ingcebo Drive eNtuzuma.
Kuqhume isililo kubazali, amalungu omphakathi nakuNgqongqoshe wezokuBusa ngokuBambisana nezoMdabu KwaZulu-Natal uNkk Nomusa Dube-Ncube ngesikhathi bebona indawo yesehlakalo. Endaweni yesigameko Isolezwe lifice itekisi elithwala abantu abangu-16 seliphenduke iqashana ngenxa yokuhlephuka kwalo. Emgwaqweni bekugcwele izinsimbi zemoto. Ibhasi likamasipala elishayisane netekisi belimi buqamama netekisi, lilimele kancane ngaphambili. 
","crime, law and justice"
40,"USEPHUTHWE ukuqala enyuvesi nonyaka umfundi waseLovu onenkinga kamazisi kusukela ngonyaka odlule.
UNosipho Mhlongo (18), obefunda uGrade 12 eSiyabonga Secondary School, bekumele enze unyaka wakhe wokuqala eDurban University of Technology (DUT) kodwa impilo imile emuva kokuba ingalungiseki ekamazisi. Elandisa Isolezwe uNosipho, uthe ubenaso isitifiketi sokuzalwa esinenombolo kamazisi kodwa inkinga yaqala sekumele ashaye umazisi.
",education
41,"KUTHUNGATHWA isosha elineminyaka engu-26 ngecala lokuvulela ngenhlamvu libulale udadewabo wentombi, kwalimala nabanye abathathu okubalwa nephoyisa.
Isosha okuvela ukuthi lisuke ngemoto yalo e-Upington, eNorthern Cape, lafika kubo kwentombi eBuhleni eNanda, lafuna intombi okuthiwa ingunina wengane yalo enezinyanga ezimbili. Kuthe uma lingayitholi lavulela ngenhlamvu kwalimala odadewabo bentombi ababili. 
","crime, law and justice"
42,"KUNXUSWA abantu ukuthi babophe izifociya ikakhulukazi labo abasebenzayo kodwa bengenzi imali etheni njengoba kulindelwe ukuthi inyuke intela abayikhokhayo.
Ngokusho kukaMnuz Dawie Roodt oyisazi somnotho esizimele, abantu bekufanele bayilalele kahle inkulumo kaMengameli Jacob Zuma ngoba beyindlalela okuzoshiwo nguNgqongqoshe weziMali, uMnuz Pravin Gordhan ozokwethula isabelomali maphakathi nenyanga. 
",politics
43,"UMKHULU oneminyaka engu-69 ugwetshwe yiNkantolo yeMantshi yaKwaDukuza iminyaka engu-45 ngamacala okudlwengula abazukulu.
Lo mkhulu waseGlendale, KwaDukuza, igama lakhe okungavumelekile livezwe ngenxa yokuhlobana nezisulu, ngecala lokudlwengula abazukulu bakhe ababili abaneminyaka ephakathi kuka-9 no 11, okwenzeka ngo-2014. Kuthiwa ubejwayele ukubabiza abazukulu ngesikhathi onina besemsebenzini bese ebanukubeza. Kuthiwa lokhu ukwenze izikhashana ephindelela kwaze kwaba ubanjwa umakhelwane othathe udaba walubika konina bezingane.
","crime, law and justice"
44,"UKHALA ngonya lomnikazi wesikhungo sekhaya labadala laKwaMashu umndeni wesalukazi esithathwe kulesi sikhungo isidumbu saso sesonakele ngemuva kokuthi benqwahe naso ngoba kuthiwa ukweleta imali yamanabukeni.
UNkk Eunice Makhathini (81) waKwaMashu kwa-J, obehlala esikhungweni sekhaya labadala iThembeni Old Age Home khona KwaMashu, kuthiwa umndeni wakhe uthole ucingo ngokushona kwakhe ngoLwesithathu ekuseni luvela kumphathi wesikhungo. 
","crime, law and justice"
45,"UMNDENI wowesifazane owasikwa amabele, ikhwapha nezinye izicubu zomzimba eSweetwaters, eMgungundlovu, ukhala ngophenyo lwamaphoyisa njengoba kungakaze kuboshwe muntu ngecala.
Umndeni uthi bahlukumezeka ngokugqunywa kwamanye amalungu omndeni esiteshini samaphoyisa kubhalwa nezitatimende kodwa kungaboshwa muntu. Isolezwe lithole ukuthi amanye amalungu omndeni abesesatshiswa ngamalungu omphakathi ngemuva kwesehlakalo sokubulawa kukaNksz Zodwa Madlala (34) esenzeka ngoJanuwari 15. UNksz Madlala watholwa ecwiyiwe ngaphandle kwakubo. 
","crime, law and justice"
46,"KUTHIWA bayanda abesifazane bakuleli abavuma ukuya ocansini ngosuku lokuqala behlangene nabesilisa abasanda kuthandana nabo. Lokhu kuvezwe wumbiko wocwaningo olwenziwe yi-website yabajolayo, iVictoria Milan. Ucwaningo lwenziwe kwabesifazane bakuleli abangu- 5 650 abangu-71% wabo bavuma ukuthi abalilindi ibhadi kodwa balala zisuka nje. Yize bengazibekanga izizathu kodwa bathe akuselona ihlazo ukuvuka emashidini ngosuku lokuqala nendoda.
 Abangu-56% bathe bathatha isinqumo sebevele bezikhiphile nendoda ukuthi bazovuma ukulala. Izindawo okujwayeleke ukuthi balale kuzo yisehhotela nasendlini yendoda. 
",society
47,"UKUDUTSHULWA kwabafowabo bedutshulwa nguyise ngoba kubangwa ugandaganda kuvuse iminjunju yokufa kukanina kuMnuz McIntosh Polela owayekhulumela oKlebe kuzwelonke.
UPolela uthe ngesikhathi ethola ucingo oluvela kumfowabo uMnuz Siyabonga Nzimande ngeSonto ntambama emtshela ngokulimala komunye umfowabo okuthiwa ulimale ngesikhathi uyise evulela ngenhlamvu ebhekise kubafowabo abathathu, uvele wavukelwa iminjunju yokubulawa kukanina.
","crime, law and justice"
48,"ISOLA umsamu indoda yaseNkandla eyalahlwa ngecala lokudlwengula yiNkantolo yeMantshi yaseMlaza, yagwetshwa iminyaka engu-15 ngaphandle kokunikwa ithuba lokuveza uhlangothi lwayo.
UMadoda Mkhize (55) ekhuluma neSolezwe, uthe ukholwa wukuthi kukhona izinto angazihambisanga ngendlela ezithinta umsamu okwaholela ekuboshweni kwakhe ngecala athi akalenzanga, kwadlula lapho wanganikwa ngisho ithuba lokwethula ubufakazi bakhe. 
","crime, law and justice"
49,"KUGQUGQUZELWA abantu ukuthi baqaphele ukuthi bayitshala kuphi imali yabo babheke nokuthi inzuzo izotholakala kanjani emuva kokuthi owesifazane waseKapa efake u -R1 million wempesheni yomyeni wakhe ebhanoyini eligcine ngokuphahlazeka.
UNkk Aneesa Arrison (43) kuthiwa wafaka impesheni yomyeni wakhe osashona ebhanoyini elibizwa nge-4th Power Investment kanti ubesephenywa woKlebe, emasontweni amabili edlule uthathe isibhamu wadubula indodana yakhe endala yashona, walimaza kanzima amawele akhe ngaphambi kokuzibulala.
","economy, business and finance"
50,"IZINHLANGANO ezingenzi nzuzo kwezemfundo nezinyunyana zothisha zisamukele ngo-elethu isimemezelo sikaNgqongqoshe weziMali, uMnuz Pravin Gordhan, sokuthi uzofaka * -R317million kwi-Early Childhood Development (ECD).
Kungokokuqala ngqa kulo nyaka ukuthi kube nemali ye-ECD. Izinhlangano ezingenzi nzuzo kwezemfundo nezinyunyana zothisha bezihlale zikhala ngokunganakwa kwayo kodwa ibe iyisisekelo semfundo.
",education
51,"USHAYA phansi ngonyawo uSihlalo we-ANC eWaterloo ku-phase 2 owayeyikhansela uMnuz Mxolisi Ndzibomvu, uthi ngeke aphume ehhovisi adedele ikhansela elisha le-DA elanqoba ukhetho lohulumeni basekhaya kule ndawo ngoba leli hhovisi balithola lisesimweni esingesihle balilungisa.
UNdzibomvu, obemashelwa ngumphakathi obuveva ufuna izikhiye zaleli hhovisi ngodli ngoLwesihlanu, utshele Isolezwe ukuthi akayi ndawo kuleli hhovisi yize i-ANC yahlulwa okhethweni. 
",politics
52,"LINGASE livalwe ibhishi labantu ababhukuda benqunu, iMpenjati Beach ePort Shepstone emva kwemizamo yoMvikeli woMphakathi yokuhlanganisa izinhlangothi ezingaboni ngaso linye okuyinhlangano yabefundisi kule ndawo, nenhlangano ezibiza ngeKZN Naturalists efuna ukuba abantu bavunyelwe ukubhukuda bebhushuzela.
UMnuz Oupa Segalwe oyisikhulu esiphezulu ehhovisi loMvikeli woMphakathi, uthe iphini likaMvikeli woMphakathi * -Advocate Kevin Malunga, uphothule ubufakazi bophenyo ngaleli bhishi ngesonto eledlule. 
",society
53,"IZINHLANGANO zifuna athathelwe izinyathelo zomthetho ngokufa kweziguli eziphazamiseke ngokomqondo ezingu-94 ngonyaka odlule, uNgqongqoshe wezeMpilo eGauteng uNkk Qedani Mahlangu osule ngemuva kokuphuma kombiko ngokufa kweziguli.
UNkk Mahlangu usule kulesi sikhundla izolo emuva kokuthi umbiko womxazululi womphakathi woMnyango wezeMpilo kuzwelonke uSolwazi Malegapuru Makgoba uveze ukuthi zingu-94 iziguli ezishone ngesikhathi lo mnyango eGauteng uthatha isinqumo sokukhipha iziguli esikhungweni iLife Healthcare Esidimeni, uziyisa kwezilawulwa yizinhlangano ezingenzi inzuzo ezingabhalisiwe ngenhloso yokunciphisa izindleko. 
","crime, law and justice"
54,"ININGI labantu besifazane baseNingizimu Afrika bazithola besengozini yokushona, bezama ukuthola usizo ezikhungweni ezihushula izisu ngokungemthetho ngenxa yezingqinamba ezibavimbela ukuthi bathole usizo kulezo ezisemthethweni.
Umbiko ophume ekuqaleni kwenyanga ukubeka ngokusobala ukuthi ukuba khona kwezikhungo ezihushula izisu ngokusemthethweni kuleli akwenele ukusombulula inkinga yokushona kwabantu besifazane ngenxa yokusebenzisa izikhungo ezingekho emthethweni. Lezi zikhungo kufanele zivezwe ukuze abantu besifazane bazazi.
","crime, law and justice"
55,"I-ANC KwaZulu-Natal isiyenze isiphakamiso sokuthi kuhlakazwe izifundazwe zonke kuleli ngoba ikholwa wukuthi kuwukumosha imali kahulumeni ukuba khona kwazo.
UKhongolose eKZN uthe lo mbono uzowuveza engqungqutheleni yeqembu kazwelonke yokuxoxa ngemigomo ezoba ngoJuni. Umfelandawonye wezinyunyana iCosatu uwunanele lo mbono wathi uzosilekelela lesi sifundazwe engqungqutheleni ekuzwakaliseni lo mbono.
",politics
56,"IPHUTHUNYISWE esibhedlela inamanxeba okudutshulwa indoda (23) emuva kokuba uyise evuke umbhejazana wadubula ebhekise kuyona nabafowabo edinwa wukuthi bathathe ugandaganda wakhe ngaphandle kokumazisa ngeSonto.
Umndeni kasomabhizinisi wakwaNzimande eWatersmeet, ngaseLadysmith, usashaqekile ngemuva kokuthi evulele ngenhlamvu ebhekise emadodaneni akhe amathathu ngenxa yokuthi alande ugandaganda wakhe kamakhelwane lapho okuthiwa wayewushiye khona ngaphambi kokuba anyamalale. 
","crime, law and justice"
57,"UNakanjani Sibiya ungomunye wababhali besiZulu baseNingizimu Afrika abavelele nasebekhiqize kakhulu. Usezuze indathane yemiklomelo futhi usebhale yedwa, wabhala nabanye futhi wahlela imibhalo engaphezu kwamashumi amahlanu eminxeni enhlobonhlobo
Ziningi izizathu okuye kuthiwe yizona eziyimbangela yokuba abantu bakithi bakwenqene kangaka ukufunda. Iningi lalezo zizathu liyizaba nje ezingathi shu futhi esingeke sagxila kuzo ngoba ziwumshonisalanga. Okugcina sekugqama nokho ngukuthi indaba yokungakuthandisisi ukufunda igcina isiyinkombankombane. Bonke abathintekayo kule ndaba bayazihlangula bethi kalingethweswa bona kuphela icala lokungachumi kwesiko lokufunda. Kuqala bona nje abantu okufanele ngabe bayafunda; babalise ngokuthi bazofundani kungekho abazokufunda; bakhale ngokuthi okuningi kokufunda kubhalwe ngesiNgisi abangasiqondi kuyaphi. Labo okufanele bakhiqize okokufunda bazihlangula ngokuthi kuyizindleko ezingenasidingo ukushicilela izincwadi ezingezukufundwa muntu. 
",education
58,"NGOLWESITHATHU uNgqongqoshe wezeziMali kuleli, uMnuz Pravin Gordhan, wethule isabelo sezimali sika-2017/18. Ngaso (isabelo sezimali) ukwazile ukukhombisa ukuthi iNingizimu Afrika inawo amasu okulungisa okonakele uma kugxilwa ezinhlelweni ezibekiwe nezizobhekana nezinselelo ezibhekene nabantu bakuleli, kuloba uTANDISIZWE MAHLUTSHANA.
Yize izimemezelo eziningi kulesi sisabelo sezimali zizofaka itwetwe kwabaningi, iningi labantu baseNingizimu Afrika yilo elihlomule kakhulu ngaso. 
","economy, business and finance"
59,"BANGU-291 747 abafundi asebexhaswe yiNational StudentsÃƒÂ¢Ã¢â€šÂ¬Ã¢â€žÂ¢ Financial Aid Scheme (NSFAS) selokhu kuqale unyaka kanti lesi sibalo kulindeleke ukuthi sinyuke njengoba kululwe nesikhathi sokuthi abafundi basemakolishi bafake izicelo.
Lokhu kuvezwe nguSihlalo walesi sikhwama uMnuz Sizwe Nxasana esitatimendeni asithumelele abezindaba ngemuva kokuvela phambi kwekomiti lezemfundo ePhalamende.
",education
60,"KWESINYE isikhathi kunzima ukuba ngumthengi ongasazi isiNgisi eNingizimu Afrika. Lokhu ngikusho ngoba ngike ngabhala udaba uSolwazi Bonke Dumisa ekhala ngokuthi bayingcosana abathengi baKwaZulu-Natal abazifaka izikhalo kwi-National Consumer Comission, okuyinhlangano exazulula izinkinga zabathengi nakwi-National Consumer Tribunal okuyiyona ekhipha isinqumo esingumnqamulajuqu uma abathengi sebehambe yonke iminyango bengasizakali.
USolwazi Dumisa osebenza kwiNational Consumer Tribunal, uveze ukuthi izikhalo eziningi bazithola eWestern Cape, kulandele iGauteng bese kuba yiKZN nakwezinye izifundazwe.
",society
61,"OKWENZEKE eLoftus Stadium ngoMgqibelo bekungamele kwenzeke. Kuyihlazo. Kushiye umthandi webhola ethuthumela engazazi noma kusamele na abeke umcondo wakhe enkundleni. Kuphelile ukuthi bekudlalwa laphaya, uma ubuka izithombe ezikhombisa okwenzekile ubungafunga ukuthi bekusempini.
Uma uthatha leziya zithombe uzikhombisa umuntu ofisa ukumvakashisa kulezi zinkundla zebhola, ucabanga ukuthi angeza egijima kuzo? Awucabange nje ukuthi izingane, abaphila nokukhubazeka nabesifazane bangazivikela kanjani kuloluya dlame esilubone kuleya nkundla.
",society
62,"USESIMWENI esibucayi esibhedlela umfundi wakwa-matric olimale ehlanganyelwa ngabanye empini yokucwasana ngokwezigceme eMlaza.
USandile Gazu (20), ofunda eVukuzakhe High, angase ahlinzwe ekhanda njengoba kuthiwa odokotela bakhala ngokuthi ulimele kakhulu. Kuthiwa washaywa ngenduku yegalofu ekhanda kuliwa nabafundi nabanye abafana abangafundi sekuphume isikole ngoLwesine ngoFebhuwari 9. Uyise, uMnuz Sibongiseni Gazu, uthe sekunesikhathi kunokungezwani phakathi kwabafana bakwa-K nabakwa-N lapho ehlala khona nendodana yakhe. Lo mbango usungenele nasezikoleni njengoba ethi ingxabano iqale ngaphakathi yangenwa nabangaphandle.
","crime, law and justice"
63,"SEKUPHELE amasonto amabili ebhuquza ekhaya umfundi wakwaGrade 12 eRichmond okuthiwa uxoshwe wuthishanhloko ngoba eyisitabane, egqoka nomfaniswano wabafana.
U-Amanda Shelembe (18), ofunda eNdala High kuthiwa usephila ngokuzivalela endlini emuva kokuphoxwa wuthishanhloko wesifazane phambi kwabanye abafundi. Lo mfundi ongenabazali kuthiwa wagcina esikoleni ngoJanuwari 28 njengoba abafundi baGrade 12 bebefunda nangoMgqibelo. Udadewabo omdala, uNksz Noxolo Shelembe uthe umfundi akasafuni ngisho ukudla selokhu kwenzeka lesi sigameko.
","crime, law and justice"
64,"UFUNA kungenelele uNgqongqoshe wezeMfundo KwaZulu-Natal umzali wengane ekhubazekile egwazwe ekhanda yalimala nasebusweni ngemuva kokushiywa yibhasi esitobhini esikude nasekhaya.
UNkk Nobahle Khathi (31) utshele Isolezwe ukuthi indodana yakhe uSamkelo Khathi (13) ifunda esikoleni sabakhubazekile esisePhoenix i-AM Moolla Spes Nova kanti ithathwa yibhasi njalo ekuseni uma isuka ekhaya eNewlands East iya ePhoenix.
","crime, law and justice"
65,"IKHOMISHINI yamaLungelo Abantu isibhalele uMnyango wezeMfundo KwaZulu-Natal ukuthi ucacise ngodaba lomfundi waseRichmond okuthiwa waxoshelwa ubutabane esikoleni.
UMnuz Benjamin Ntombela wale khomishini eThekwini uthe balinde umnyango ukuthi uphendule ngodaba luka-Amanda Shelembe (18) ofunda uGrade 12 eNdala High. Udaba luka-Amanda luqale ukuba sematheni ngeledlule emuva kokushicilelwa yiSolezwe elithole ukuthi waxoshwa nguthishanhloko ngoJanuwari 28 wamtshela ukuthi akabuye esikoleni esegqoke isiketi. 
",society
66,"KUSUKE esinamathambo ngeledlule ngenkathi kuthiwa umfundisi wase-Anglican Church KwaMakhutha ushaye ngempama nangesibhakela, waphinde wakhahlela emankwahleni elinye lamalungu amaDodana kuleli bandla. Kuthiwa bebebanga ukuthi lizivatheleni izingubo zamaDodana ngoba wamtshela ukuthi angazigqoki.
UMnuz Sizwe Hlatshwayo oyilungu lamaDodana, uthi ushaywe nguMfundisi Thulani Sipho Goge besenkonzweni egatsheni eliseFolweni ngeSonto eledlule.
","crime, law and justice"
67,"LUYASHUBA udaba lomfundi kaGrade 12 okuthiwa uxoshelwe ubutabane nokugqoka umfaniswano wabafana eRichmond njengoba sekungenelela ikhomishini yamalungelo abantu.
Yize * -Amanda Shelembe (18) ebuyele eNdala High School ngoLwesithathu, uthwale kanzima enqatshelwa ukungena esangweni waphoqwa nokuyokwenza incwadi efungelwe emaphoyiseni. Lo mfundi wayegcine esikoleni ngoJanuwari 28 lapho kuthiwa uthishanhloko wamphoqa ukuthi akahambe abuye eseyintombazane ngoba uzokwandisa umkhuba wobutabane. Udadewabo walo mfundi owashonelwa ngabazali, uNksz Noxolo Shelembe, uthe ubemphelezele ngoLwesithathu nobabekazi wakhe njengoba uMnyango wezeMfundo uthe akabuyele esikoleni.
","crime, law and justice"
68,"ABAQOQI bentela iSouth African Revenue Service (Sars) bagqugquzele bonke abantu baseNingizimu Afrika ukuthi bayofaka imininingwane yabo yokukhokha intela kuwo wonke amahhovisi ale nhlangano njengoba seluvuliwe uhlelo lokuqoqa intela.
Esitatimendeni esikwi-website yakwa-Sars baveze ukuthi uhlelo lokuqoqwa kwentela luvulwe ngoMgqibelo kubantu abafaka imininingwane yabo kwi-internet kanti kwabafuna ukuziyela emahhovisi akwa-Sars imininingwane iqale ukuqoqwa izolo.
","economy, business and finance"
69,"UGXEKWE nxazonke ezinkundleni zokuxhumana umsakazi weLotus FM uRavi Govender ngokudelela uMengameli Jacob Zuma wambiza ngomkhovu nangesilwane esingafundile ekhasini lakhe kuFacebook.
UGovender osakaza uhlelo i-Vinyl Countdown njalo ngoLwesihlanu phakathi kuka-7 no-9, kuthiwa ubhale ekhasini lakhe lapho egcwaneke khona uZuma kodwa wabuye wawususa ngokushesha umbhalo wakhe.
",politics
70,"NGOKOMLANDO uDkt Nkosazana Dlamini Zuma akufanele ngabe usemjahweni wesikhundla sokuba ngumengameli we-ANC. UMnuz Cyril Ramaphosa uvunwa wumlando ekutheni aqhoqhobale izintambo zokuba ngumengameli. 
Ngiyazi ukuthi abahambisana noDlamini Zuma bathukuthele bayaqhuma njengoba befunda lo mbono wami. Lokhu engikhuluma ngakho kufakazelwa wumlando obhalwe phansi ochaza ngokusobala ukuthi iphini likamengameli yilona elithatha izintambo njalo uma kuphuma umengameli kule nhlangano. 
",politics
71,"UGWETSHWE iminyaka engu-25 owesilisa waseMpangeni ngokudlwengula owayeyintombi yakhe.
Lo wesilisa oneminyaka engu-39 ugwetshwe eNkantolo yeMantshi eMpangeni ngoMsombuluko. Ugwetshwe nezinyanga ezingu-18 ngecala lokuhlukumeza yona intombi ngonyaka odlule. Inkantolo ithole ukuthi ngoMashi 20 wonyaka odlule, owesifazane oneminyaka engu-31 washayelwa ucingo ngowayeyisoka lakhe embizela ngaphandle kwakubo. Umdlwenguli wayekweleta lo wesifazane imali, wathi umbizela ukumnika yona. 
","crime, law and justice"
72,"IPHUNYUKE kunoxhaka iMeya kaMasipala waseNdumeni uMnuz Sboniso Mbatha ngemuva kokuhluleka kwemizamo ye-ANC yokuyiketula esikhundleni ngoLwesihlanu.
I-ANC ifake isiphakamiso sokungabethembi ubuholi bukaMbatha ngoba imsola ngokukhwabanisa nenkohlakalo. Kusolwa ukuthi ubefuna ukukhokhelwa wumkhandlu imali yokuthi uhamba ngemoto enkulu kodwa ebe ehamba ngemoto encane uma ehamba ngomsebenzi kamasipala ngesikhathi engakabi imeya.
","crime, law and justice"
73,"UMENGAMELI Jacob Zuma nguyena oziqhatha nokugxekwa ngesenzo sakhe sokuhlasela omakadebona be-ANC ngesikhathi evula ingqungquthela yemigomo yeqembu eNasrec, eGoli.
Lona ngumbono womhlaziyi wezepolitiki ozimele KwaZulu-Natal, uMnuz Thabani Khumalo, ngemuva kokuthi abaholi abathathu be-ANC - uMnuz Enoch Godongwana, oyilungu lesigungu esiphezulu, uSotshwebhu we-ANC ePhalamende, uMnuz Jackson Mthembu noSihlalo kaKhongolose eGoli, uMnuz Paul Mashatile - bephumele obala bahlasela uZuma. Bakwenze lokhu ngemuva kokuthi umengameli egxeke omakadebona.
",politics
74,"ABAZALI babafundi basesikoleni samabanga aphansi iVryheid Primary bafuna aphume aphele uthisha osolwa ngokuhlukumeza izingane azifundisayo ngocansi. Usihlalo wesigungu esilawula lesi sikole uMnuz Sakhi Siyaya uthe abamfuni nalapho ehambe khona lo thisha eligodliwe igama lakhe. 
Uthe lo thisha usolwa ngokuphathaphatha umfundi wesifazane ka-grade 3 ezithweni zangasese. 
","crime, law and justice"
75,"UMPHAKATHI waseMakhehleni eMalukazi, okuyindawo eyakhelene noMlaza, uthukuthele uyaveva ngemuva kokuthola ukuthi kunowesifazane wasendaweni obezitika ngocansi nezingane zabafana ezingu-13, ezineminyaka ephakathi kuka-5 kuya kuya ku-14.
Ingxenye yalo mphakathi beyithutheleke eNkantolo yeMantshi yaseThekwini, izophikisa ukunikezwa kwebheyili umsolwa (23) eligodliwe igama lakhe ngenxa yokuthi kunezingane zakhe ezincane ezithintekayo. 
","crime, law and justice"
76,"KUBOSHWE abane ngokubulawa kowesifazane oneminyaka engu-67 obethunjwe ngoLwesihlanu olwedlule.
Okhulumela amaphoyisa KwaZulu-Natal, uColonel Thembeka Mbhele uthe amaphoyisa akwaNdengezi nawophiko lweK9 abophe abasolwa KwaNdengezi. Lo wesifazane kuthiwa kwabika indodakazi yakhe ngokulahleka kwakhe esiteshini eBhekithemba. Uphenyo lwamaphoyisa luwaholele kule ndawo emuva kokuthi kubonwe imoto yakhe inamadoda amane ngaphakathi. Amaphoyisa kuthiwa ajahe imoto, yagingqika, abasolwa baboshwa. 
","crime, law and justice"
77,"UMENGAMELI Jacob Zuma izolo uzichithile iziphakamiso ezithi akaxoshwe uNgqongqoshe wezokuThuthukiswa koMphakathi kuleli uNksz Bathabile Dlamini ngenxa yokuqubuka kwesixakaxaka mayelana nodaba lwezibonelelo zikahulumeni nempesheni yabadala.
Engxoxweni nomsakazo, uZuma uthe uNksz Dlamini angehlulelwa ngemuva kuka-Ephreli 1, okuwusuku okubhekwe ngabomvu ukuthi bazozithola yini izibonelelo zikahulumeni abantu bakuleli abangu-17 million.
",politics
78,"USEKUBHACENI umfundi wesifazane waseBuhlebuyeza High School, eGreytown osolwa ngokucupha isikhaftini sakhe ngoshevu, maqede kwafa umfundi osolwa ngokuntshontsha ukudla kwakhe.
Umphakathi waselokishini eNhlalakahle, eGreytown, uthe uyoyixoxela amagwababa echobana indaba yomfundi wesifazane (21) esiligodlile igama lakhe ocuphe isikhaftini sakhe ngoshevu ebesinamakhekhe nejusi kwashona uSiboniso ÃƒÂ¢Ã¢â€šÂ¬Ã…â€œMaguzuÃƒÂ¢Ã¢â€šÂ¬Ã‚Â Majola (18).
","crime, law and justice"
79,"ABESIFAZANE abahlukunyezwa ngabathandana nabo mabahlukane nokufela ngaphakathi okwebutho likaZulu, baphumele obala bebike ngezinkinga ukuze balulekwe. Lowo kube ngumyalezo wosuku ngesikhathi kwethulwa uhlaka lokusiza abesifazane ekulweni nokuhlukunyezwa kwabo olubizwa nge-Intimate Femicide.
Lo mcimbi obuhlelwe wumnyango wezoBulungiswa kuzwelonke, ubuseProtea Hotel eThekwini ngoLwesihlanu. Abesifazane abayizisulu zokuhlukunyezwa bathole ithuba lokuxoxa ngezinkinga zabo nokwabelana ngezeluleleko. 
",society
80,"KUSABATSHAZWA isihluku kowesilisa waseHammarsdale okuthiwa ubulale owesifazane (30) ongumakhelwane wamxhonxa amanxeba alinganiselwa kwawu-13 wase ezama ukumshisa ngoba ethi ubona isilwane.
Kuthiwa lo mlisa wase-4 eHammarsdale ugwaze uNksz Naniza Nzama ongumakhelwane wakhe waze wamxhifiza ekhanda waphuma ubuchopho ngoba emsola ngokuthi uyisilwane ngoLwesine ebusuku. Kuthiwa isidumbu sakhe sitholakale sinendlebe eyodwa. 
","crime, law and justice"
81,"KUYAWUHLUKUMEZA umndeni wakwaMzila kwa-G, eMlaza, ukuthi insizwa encane (25) inesibindi sokubulala amalungu amane omndeni engamsukelanga.
UMnuz Nathi Mzila ukusho lokhu ngemuva kokuvela kukaMnuz Sanele Makhanya enkantolo yemantshi eMlaza ngamacala ayisishiyagalolunye, okungamane okubulala amalungu omndeni wakwaMzila, amabili okuzama ukubulala, elilodwa lokutholakala nesibhamu esingekho emthethweni nelokutholakala nezinhlamvu zesibhamu esingekho emthethweni.
","crime, law and justice"
82,"IPHINI likaMengameli waseNingizimu Afrika, uMnuz Cyril Ramaphosa, liqinise abantu abawu-17 million abathola izibonelelo zikahulumeni idolo, lithi ngeke kwenzeke ukuthi bangazitholi izibonelelo zabo okungacaci ukuthi zizokhokhwa ngubani ngo-Ephreli.
URamaphosa ubephendula umbuzo welungu le-IFP, uNksz Liezl van der Merwe, obebuza ukuthi ngabe ngubani ozoholela abantu izibonenelo zabo ngo-Ephreli emuva kokuthi i-South African Social Security Agency (Sassa) isihoxisile isicelo sayo sokuthi kwelulwe inkontileka ye-Cash Paymaster Services (CPS) ukuthi iqhubeke nokuholela abantu izibonelelo.
",society
83,"UMNYANGO wezokuThuthukiswa koMphakathi KwaZulu-Natal usubamangalele abantu abakhubazekile abahlala esikhungweni, Enduduzweni Skills Centre abashaya phansi ngonyawo bethi ngeke baphume kule ndawo ngoba ifana nekhaya kubona.
UNkk Ncumisa Fandesi okhulumela umnyango utshele Isolezwe ukuthi baluyise enkantolo udaba ukuze kugcinwe umthetho. ""Umnyango usuthathe isinqumo sokuthi lolu daba luxazululwe yinkantolo ngoba sizamile ukuxoxa nabo abantu izikhathi eziningi kwangalunga,"" kusho uNkk Fandesi. 
",society
84,"BUCHITHEKE bugayiwe emndenini waseBuxedeni KwaNongoma ngesikhathi amalungu enhlangano elwa nokwebiwa kwemfuyo iSikebhe egasela ezolanda izinkomo ezinhlanu obekusanda kulotsholwa ngazo indodakazi yawo.
Kuthiwa abeSikebhe bafike kulo muzi ngempelasonto edlule behamba nomnikazi wezinkomo uMnuz Patrick Zikhali (40) waseNkodibe eMtubatuba obesekuphele amasonto amathathu ethungatha izinkomo zakhe eziwu-13 ezebiwa.
","crime, law and justice"
85,"LITHOLE ibheyili ka-R1000 iphoyisa loPhiko lwezobuNhloli eliboshwe nomfowabo omncane nosibali wabo ngecala lokwakha itulo lokusoconga umfowabo wenkosi yesizwe saKwaMpukunyoni, eMtubatuba.
Izolo umshushisi uMnuz Linda Duma utshele inkantolo yeMantshi yaKwaMsane ukuthi maningi amahlebezi ngaleli cala kodwa inhloso yenkantolo wukuveza ubufakazi obuqanda ikhanda ngezinsolo ezisuke zishiwo, hhayi ukunqumela abantu ogodweni. 
","crime, law and justice"
86,"USINDE edutshulwa ngentululwane yezinhlamvu umholi wenhlangano elwela uzinzo emahostela, Ubunye Bamahostela, ohlala ehostela laseMlaza iGlebelands.
UMnuz Vusi Zweni onguSihlalo woBunye Bamahostela uthe usola udlame oseludlule nenqwaba yemiphefumulo ngokuhlaselwa kwakhe eSiphingo ngoMsombuluko ntambama. NgoLwesibili kubulawe owesilisa (22) igama lakhe elingakaziwa ngesikhathi kuhlaselwa isitezi sakwa-S ehostela. 
","crime, law and justice"
87,"USATHUTHUMELA umzimba umculi wokholo osinde ngokulambisa bezama ukumduna imoto. UFikile Mlomo uthe uyokhohlwa efile ngesigameko esenzeke ngoLwesihlanu olwedlule ebusuku, njengoba esinde ngokulambisa ezigebengwini ebezithi ziyaqeda ngaye ngesikhathi zifuna ngodli imoto yakhe.
UFikile uchaza lesi sigameko esenzeke ebusuku njengesimfikisela ngomchamo oshisayo uma kufanele adlule ngasendaweni yesigameko.
","crime, law and justice"
88,"USIHLALO we-ANC KwaZulu-Natal uMnuz Sihle Zikalala uxwayisa ngokuthi kunempi yezomnotho ebhekiswe kwi-ANC nohulumeni wayo ngenhloso yokuqumba phansi umbuso wabantu.
Ekhuluma ngesikhathi evala ingqungquthela yemigomo ye-ANC esifundazweni eBhekuzulu Hall oNgoye izolo, uZikalala uthe bayaqonda ukuthi kunempi yezomnotho ebhekiswe kwi-ANC nokuholele ekutheni kwehliswe umnotho wakuleli ufakwe esigabeni samazwe angenzi kahle kwezomnotho.
",politics
89,"SEKUQALWE uphenyo ngezithombe ezisabalele ezinkundleni zokuxhuma eziveza iziboshwa zipotozwa abantu besifazane. UMnyango wezokuhlunyeleliswa kwezimilo eGauteng uthi izikhulu ezingu-13 zizocelwa ukuthi zichaze ngokwenzeka ejele iJohannesburg Medium B.
Lokhu kumenyezelwe ngomsobuluko esithangamini nabezindaba eGoli lapho obambe isikhundla sokuba ukhomishina womnyango, uMnuz James Smalberger, egxeke khona lesi sigameko wabe esexolisa kubantu bakuleli.Ãƒâ€šÃ‚Â 
","crime, law and justice"
90,"UMENGAMELI uJacob Zuma ushiye angalazi egigiyela umholi we-EFF uMnuz Julius Malema embiza ngohlanya. Yize uZuma engazange amgagule ngegama uMalema kodwa inkulumo yakhe ibugudla iguma ikhombisa ukuthi ibheke kuyena.
Ekhuluma engqungqutheleni yemigomo ye-ANC KwaZulu-Natal, eBhekuzulu Hall oNgoye, uZuma uthe uwuhlanya lolu oluphatha umentshisi luze lufune ukushisa indlu nalo luphakathi.
",politics
91,"ILOKISHI elikhulu kunawo wonke eThekwini, uMlaza, ngenye yezindawo ezimbalwa okuthiwa izidakamizwa zidlangile kuzo.
Lokhu kuvezwe uNgqongqoshe wezokuThuthukiswa koMphakathi KwaZulu-Natal, uNkk Weziwe Thusi, ngesikhathi evula ingqungquthela yokulwa nezidakamizwa ephothulwe izolo, eThekwini. Bekuyingqungquthela yokuqala yalolu hlobo evulwe ngoMsombuluko okuqondane nokugujwa kwe-International Day Against Drug Abuse and Illicit Drug Trafficking. 
",society
92,"IVULELWE icala lokushaya inyanga yodumo yaseThekwini uZamokwakhe Nzama odume ngelikaKing Bhaka. Le nyanga isolwa ngokushaya umuntu ePinetown ngoLwesihlanu ntambama ihamba nabaqaphi bayo.Okhulumela amaphoyisa KwaZulu-Natal uLieutenant Colonel Thulani Zwane ukuqinisekisile ukuthi livuliwe icala lokushaya nokukhomba ngesibhamu.""Singakuqinisekisa ukuthi livuliwe leli cala esiteshini sasePinetown kodwa akukaboshwa muntu, amaphoyisa asaqhubeka nophenyo lwawo,"" kusho uZwane.Ethintwa uBhaka uphike walala ngomhlane wathi akakaze axabane namuntu yena. Uthe akalazi icala avulelwe lona.""Ayikho yonke leyo nto ngimatasa nomsebenzi wami wokusiza abantu futhi sengisebenzela emahholo manje. Anginaso isikhathi sokuxabana nabantu, sengiyakholwa mina,"" kusho uBhaka ngokukhululeka.UMnuz Bheki Hlongwane (32) okunguyena ovulele uBhaka icala, uthi ubhonywe kabuhlungu wuyena phambi kwabangani bakhe wamehlisa isithunzi. Uqhube wathi akenzanga lutho kuBhaka, ufike behleli beziphuzela waxhuma umsakazo wakhe awusebenzisa uma encenga amakhasimende. UHlongwane uthe emva kokuxhuma umsakazo uBhaka ube esebathuka ethi abangaphuzi utshwala uma kukhona yena.""Asizange simphendule, sizithulelile saqhubeka nokuhlala. Ngesikhathi esehamba, ngivalelisile kuyena kwaba ngizithintele, wahosha isibhamu waqala wangishaya ngequpha,"" kusho uHlongwane ezwakakala ukuthi uhlukumezekile.Uthe ushaywe ngisho nangabaqaphi njengoba egcine eshaywe wuBhaka ngesidunu sesibhamu, wawa phansi. Uthe emuva kwalokho uBhaka ucele ukumphuthumisa esibhedela, wathembisa ukukhokha zonke izindleko. UHlongwane uthe unqabile, wabiza amaphoyisa.""Abantu abebebuka badiniwe ngesikhathi ngishaywa. Uzame ukubancenga ngokubapha imali banqaba bathi bafuna achazele amaphoyisa ukuthi umshayelani umuntu engenze lutho,"" kusho uHlongwaneUHlongwane ubonga amaphoyisa athi asheshe afika angenelela.Uthe ufuna ukubona kwenzeka ubulungiswa ngoba akayazi into ashayelwe yona.Uzwakalise ukukhathazeka ngokuzithwala kukaBhaka nokuba luhlaza nokubukela abanye abantu phansi.UBhaka wake waba sematheni ngobudlelwano bakhe obabungacacile kahle noKelly Khumalo obeyisinqandamathe sikanozinti we-Orlando Pirates ongasekho uSenzo Meyiwa.","crime, law and justice"
93,"
OBEYISIKHULU kwa-SABC, uMnuz Hlaudi Motsoeneng, ucele ukuthi kuthandazelwe uMvikeli woMphakathi, u-Advocate Busisiwe Mkhwebane ngenkathi evakashele ibandla likaProphet Mboro namhlanje ekuseni. UMotsoeneng usanda kuxoshwa kwaSABC kulandela izinsolo zokuthi ungene isinyenyela esikhundleni sokuba yisikhulu esiphezulu. Ekhuluma kuleli bandla uMotsoeneng ucele ukuthi akhulekelwe u-Adv Mkhwebane ngoba uyakholelwa kuyena. Ngesonto eledlule uMkhwebane ubengaphansi kwengcindezi kulandela isithangami nabezindaba asisebenzisela ukucacisa ngezinto ezihlukene ihhovisi lakhe eliziphenyayo. Phakathi kwezinto aphawula kuzo uMkhwebane waphakamisa izincomo wathi iBhange loMbuso kumele liguqule ukusebenza kwalo, waphinde wathi ibhange u-Absa kumele likhokhe imali eyabolekwa uBankorp. UMkhwebane uthe u-Absa kumele ukhokhe u-R1.125 billion wemali eyabolekwa yileli bhange kusukela ngo-1985 kuya ku-1995 kwiBhange loMbuso. U-Absa ngeledlule uthe uzofaka lolu daba enkantolo kwazise uyazihlangula kulesi sikweletu. Ngakolunye uhlangothi iBhange loMbuso nalo lithi uMkhwebane akanawo amandla okulitshela ukuthi kumele lisebenze kanjani. 
Esontweni likaMboro uHlaudi uphinde waphawula ngodaba lokuvalwa komthetho awubeka wokuthi u-90% womculo odlalwa eziteshini ezingaphansi kukaSABC kube ngowakuleli. Amaciko akuleli athathe ukucishwa kwalo mthetho njengokuphucwa isinkwa kwazise asezophinde ancintisane nomculo wamaciko akwamazwe angaphandle. Khonamanjalo, uMotsoeneng kusalindeleke ukuthi avele phambi kwebhodi lakwaSABC ezochaza ngokudliwa kwezimali kulesi siteshi ngesikhathi esaphethe. 


","crime, law and justice"
94,"SEKUNOVALO emphakathini waseShowe ngenxa yokwanda kwezigameko zokunyamalala kwezingane, ezinye ezitholakala sezibulewe.
Abantu bakule ndawo banengebhe nje, ngeSonto kunyamalale uSibongakonke Mpungose (10) obefunda uGrade 4 KwaMondli Primary, okusolwa ukuthi uthunjwe khona emphakathini. Isidumbu sikaSibongakonke waseKing Dinuzulu sitholwe izolo emfuleni ngemuva kokutholwa kwezingubo zakhe osebeni lomfula. Kuthiwa wanyamalala kade eyodlala ibhola nabangani enkundleni yezemidlalo eseduze kwasekhaya.
","crime, law and justice"
95,"UMHOLI we-EFF, uMnuz Julius Malema, usabisa ngenyoka efile uma ethi inhlangano yakhe izophuma emshadweni wayo ne-DA uma engaxoshwa uNkk Helen Zille njengoNdunankulu waseWestern Cape.
Lona ngumbono womhlaziyi wezepolitiki ozimele KwaZulu-Natal, uMnuz Protas Madlala, ngemuva kokuthi i-DA ingamxoshanga uNkk Zille kwesikaNdunankulu phezu kwesililo emphakathini mayelana nombhalo wakhe ku-twitter lapho athi khona kukhona okuhle okwenziwa ngamakoloni.
",politics
96,"UNGQONGQOSHE wezeziMali uMalusi Gigaba usenxuse osomabhizinisi abasebenzela emalokishini ukuba bagxile ekukhuleni emiphakathini yabo ukuqinisekisa ukuthi abantu abahlala kuleyo ndawo bayahlomula oguqukweni kwezomnotho eNingizimu Afrika.
UGigaba obekhuluma embukisweni wezamabhizinisi odonse izinsuku ezintathu eMlazi, eThekwini ngempelasonto edlule, uthe kubalulekile ukukhula komnotho ezweni ukuze lizothuthuka. Kodwa okubaluleke kakhulu wukuqinisekisa impilo engcono ebantwini abahlala emalokishini namathuba angcono kwezamabhizinisi.
","economy, business and finance"
97,"USATHUTHUMELA unina wengane (2) yasemijondolo yaseSukamuva, eChatsworth, ebanjwe wugesi wezinyokanyoka iphuma enkulisa iya esitolo yashona.
UNksz Palesa Mosia (26) uthe namanje akukamukeleki kuyena ukuthi indodana yakhe uTsepo ishonile. UTsepo ushone izolo ekuseni emuva kwehora lesikhombisa enyathela intambo kagesi wezinyokanyoka obuxhunywe amalungu omphakathi angomakhelwane benkulisa afunda kuyo. 
","crime, law and justice"
98,"ISENKINGENI inyuvesi yaseZululand, oNgoye, ngokuthi ingase ilahlekelwe yilungelo lokufundisa iziqu zomthetho njengoba umbiko wesikhashana we-Council on Higher Education (CHE) uveza ukuthi ibalwa kumanyuvesi amathathu angase aphucwe leli lungelo.
Umbiko uthi amanyuvesi amathathu - eyaseLimpopo, Kapa ne-Unizulu - aseyalelwe ukuthi ahlangabezane nemibandela ye-CHE ngoMeyi wonyaka ozayo noma aphucwe ilungelo lokufundisa iziqu.
","crime, law and justice"
99,"BAZOWUDLELA esitokisini uKhisimusi abasolwa abathathu ababekwe icala lokubulala abafundi ababili baseClairwood Primary abangabangani, ngemuva kokuhlehliswa kwecala labo yiNkantolo yeMantshi yaseThekwini, izolo.
ONksz Amahle Maliwa (28) noLiziwe Ngwayitshe (32) noMnuz Ali Yusaf (46) bavele enkantolo izolo icala labo lahlehliselwa uJanuwari 26 ngonyaka ozayo ukuze kuqhutshekwe nophenyo.
","crime, law and justice"
100,"KUSAMILE ukufunda ekolishi eliqeqesha ngamakhono eGroutville emuva kokuba sekuphele izinsuku izitshudeni zilala emakilasini ngoba zingakhokhelwe imali yokuqasha izindawo zokuhlala. Izitshudeni zize zakhishwa ngamaphoyisa ekolishi ngoLwesihlanu.
Izitshudeni zaseMfolozi TVET College zicasulwe wukuthi sezibekezele isikhathi eside zingayitholi imali yokukhokhela izindawo zokuhlala ekhishwa yisikhwama iNational Students Financial Aid Scheme (Nsfas). Isolezwe lithole ukuthi ngoMsombuluko odlule bafike emakilasini nezimpahla nezingubo zokulala ngoba abanye sebexoshiwe emiqashweni abebehlala kuyo ngenxa yokungakhokhi. Ukulala kwabo emakilasini kuphazamise nokufunda njengoba kuthiwa othisha bagcine bengasafiki yavalwa ikolishi.
",education
101,"BAYAVEVA abenhlangano elwela abathandana nobulili obufanayo ngezinsolo zokuthi amaphoyisa ashaye abesilisa ababili, bavalelwa esiteshini ngoba becwaswa ngobulili.
UMnuz Vincent Nkosi (24) waseChesterville ongumfundi eRegent Business School eThekwini, uthi usahlukumezekile ngenxa yalesi sigameko esenzeke ngoLwesine olwedlule ngasebhishi eThekwini. Wayehamba nomngani wakhe wasePitoli uKgotatso obevakashile ngamaholidi eThekwini. Elandisa ngokwenzeka, uNkosi uthe babezihambela ngasebhishi ngesikhathi kuqhamuka amadoda amabili eza kubona sekukhona akukhipha emaphaketheni.
","crime, law and justice"
102,"USASHAQEKILE umndeni womfundi (17) waseNtshisekelo High, eNanda okuthiwa ugwazwe, wabulawa omunye umfundi ngoLwesibili eya esikoleni emuva kokuthi kubangwe iphepha elalibhalwe abangawenzile umsebenzi wesikole.
Kusenzima emndenini kaSikhumbuzo Gumede waseWolawola eMatikwe obenza uGrade 10 eNtshisekelo High, eNanda ukwamukela ukuthi akasekho emhlabeni. Kuthiwa ugwazwe eduze kwasesikoleni wawela ngaphandle kwesango lesikole, washonela emtholampilo.
","crime, law and justice"
103,"UTHUKUTHELE uyaveva unontandakubukwa weTheku, uTha Simelane ngoR250 000, athe wawuboleka usomabhizinisi uMnuz Sizwe Sifunda ongumyeni wesinye sezikhulu zoKhozi FM njengoba engasafuni ukuwukhokha.
Ngokuthola kweSolezwe ngeSonto, uTha waboleka uSifunda le mali eminyakeni emibili edlule ngethemba lokuthi uzosheshe ayibuyise. USifunda kuthiwa wayethole umsebenzi ayenethemba lokuthi uzomkhokhela imali enkulu kodwa izinto zangahamba ngendlela.
","economy, business and finance"
104,"UHLELI lubhojozi umphakathi waseNgodini, eDududu, ngenxa yezingulube zehlathi okuthiwa ziyacanasa kule ndawo ziqeda ukudla emasimini zibhincisele nxanye nabantu bale ndawo. 
Leli phephandaba linikele kule ndawo ngenhloso yokuzwa usizi lwabantu bakhona asebehlala ngokwethuka izanya ngenxa yalezi zilwane eziyingozi. Izakhamizi zale ndawo zithi azisakwazi ukudla okulinywa emakhaya njengoba lezi zingulube zishaya ziqothule emasimini. Kuthiwa ziphuma zibe wumhlambi ebusuku ikakhulukazi uma imvula ina zicanase naphakathi kwezindlu zifuna ukudla.
",society
105,"ODLALELA abaculi abadumile bokholo base-Eastern Cape i-keyboard, okubalwa kubo uBetusile Mcinga noDumi Mkokstad, kusolakala ukuthi uzifake obishini ngokulimaza kabuhlungu obeyintombi yakhe.
UNksz Phakamile Mthalane (33) waseWembezi, e-Estcourt, ufuna lo saziwayo abhadle ejele ngokumsakaza ngezimpama, amklinye, amgingqe ngequpha, amgxobe futhi aze amgence ngembazo encane ngesikhathi emvakashele endlini aqashe kuyo eChris Hani Park, eMthatha, e-Eastern Cape, ngoMashi 4.
","crime, law and justice"
106,"USIHLALO weMKMVA KwaZulu-Natal, uMnuz Themba Mavundla, unxuse uhulumeni aqinisekise ukuthi onke amasosha oMkhonto Wesizwe ahlanganiswe namasosha akuleli ukuze ahole nemindeni yawo idle.
UMavundla uphakamise lokhu emcimbini wokubuyiswa kwamathambo abanye ozakwabo ababengamalungu oMkhonto Wesizwe ngezikhathi zobandlululo obuseCity Hall, eThekwini, ngoMgqibelo. Uthe kade kwasa bezicelela ukuba uhulumeni asukumele usizi lwamasosha okuthiwa awanakiwe kodwa ayelwela inkululeko yezwe. Uthe kufanele amasosha anakwe ngoba izwe lilapho likhona ngenxa yeqhaza alibamba emzabalazweni.
","crime, law and justice"
107,"Sekujwayelekile ukuthi ngaso sonke isikhathi emuva kokubhala kule ngosi ngokusebenza nokwenziwa wumzimba uma kuyiwa ocansini, bese kuvela izicelo ezithi sikhulume sigcizelele umunxa othile. Kulokhu izicelo bezilokhu zilekanyana ezifisa sizimelele ontwentwesaneni oluyisicutshana esisekungeneni komgudu wesifazane. Lokhu bekuhambisana nesifiso sokuthi sikhulume nangokuya ocansini kusetshenziswa umgudu ongemuva. Nizongivumela ukuthi la mathafa womabili - untwentwesana esilubiza ngokuthi yiso nalolu hlobo lokuya ocansini - ngakunye yingosi ezimele. Iso liyatholakala ezilwaneni ezifana nezindlovu namahhashi. Ngiyafisa ukusho ukuthi umsebenzi wami njengodokotela kule ngosi, wukunikeza umumomzimba nokusebenza komzimba, hhayi ukunikeza umbono okanye umcabango othile othinta isiko, inkolo okanye umcabango othile ngengosi noma ngami nomndeni wami.
 Izibalo zithi sikhula ngesivinini isibalo sabantu abasha nasebekhulile abaya ocansini lomgudu ongemuva. Izizathu zalokhu ziningi, zihlanganisa:
","crime, law and justice"
108,"IZOZE ibe ngemuva kokhetho lonyaka ozayo ingqungquthela ye-ANC esifundeni iTheku obekulindeleke ukuthi ibe ngoDisemba kulo nyaka.
Esithangamini nabezindaba eThekwini izolo, uNobhala omusha we-ANC KwaZulu-Natal, uMnuz Mdumiseni Ntuli, uthe yize isinqumo sobuholi obuphezulu kwi-ANC sithi zonke izingqungquthela zezifunda kumele zibe ngaphambi kokuthi kuphele * -Agasti kodwa eyaseThekwini izoze isingathwe ngonyaka ozayo.
",politics
109,"KUSUKE umsindo phakathi kwamakhansela e-ANC neDA emhlanganweni we-Exco eThekwini izolo mayelana nohambo lukaR2 million oluya emadolobheni amabili aseSouth America, lwezikhulu ophikweni lwezokuthutha kumasipala, osomatekisi nabanikazi bamabhasi.
Ithimba labantu abangu-54, elisuka eThekwini, lizoya eSao Paulo eBrazil naseBogota eColombia liyofunda kabanzi ngohlelo lokuphucula ezokuthutha olwaziwa ngeGo Durban. Usuku lohambo lusazohlelwa.
",politics
110,"USENKINGENI umfelokazi wasesigodini saKwaNgubo esizweni sabaThembu eMsinga ngaphansi kwenkosi uSiphamandla Mthembu ohlawuliswe inkomo ngecala lokukhumula inzilo ehlobo.
UNkk Thandiwe Ndlovu-Makhunga (46) namhlanje ubuyele enkantolo yesizwe ngemuva kokulahlwa yicala ngoJulayi 31, nonyaka, lapho anikwa khona umnqamulajuqu wezinsuku ezingu-14, ukuthi zingapheli angayikhiphile inhlawulo kodwa kuze kube yimanje akakahlawuli.
","crime, law and justice"
111,"UMENGAMELI Cyril Ramaphosa uqoke uDkt Silas Ramaite ukuthi abambe esikhundleni sokuba nguMqondisi wezokuShushiswa koMphakathi emuva kokuthi iNkantolo yoMthethosisekelo inqume ukuthi ukuqokwa kuka-Advocate Shaun Abrahams kwakungekho emthethweni.
UNkk Khusela Diko okhulumela ihhovisi likaRamaphosa uthe uMengameli uqoke uRamaite ukuthi abambe ngesikhathi esafunda ngokugcwele isinqumo senkantolo ebheka nomuntu ozongena esikhaleni sika-Abrahams. 
",politics
112,"KUSIZE abezimo eziphuthumayo ngesikhathi indoda yaseChina isenkingeni kubhajwe isandla sayo emshinini okuthengwa kuwona ngesikhathi izama ukukhipha ithoyizi locansi ebilikhokhele kulo mshini.
Lo mlisa uthi ufike wakhokha wabe eselinda ukuthi liphume ithoyizi lakhe kodwa lutho ukuphuma, wagcina efaka isandla sakhe emshinini ezama ukuliqhwanda. Kuvele ukuthi ubekhathazeke ngokuthi uma eshiya kanjalo kuzocwila nemali yakhe nempahla yakhe ibe ingaphumanga. Ube esenza umzamo wokuyikhipha. 
","crime, law and justice"
113,"MHLELI: Ngithi ake ngikhuze abaholi abasho noma yini okuthi mabayisho ezweni lethu.
Abaholi abafana noMnuz Julius Malema we-EFF bayingozi enhlalweni nasemnothweni nakukho konke okuhle osekwenziwe selokhu izwe lethu lathola inkululeko. Uma umlalela kahle uMalema uma ekhuluma usho into efana nse neshiwo abaholi basezwenikazi i-Afrika ababulala amazwe abo ekubeni babethenjiwe ukuthi bazokwenza into engcono. 
",politics
114,"IMBOKODO ebiyingxenye yemashi ebizwa nge#Totalshutdown izolo ithi ifuna kubuyekezwe izigwebo zabantu besifazane ababoshelwa ukubulala abantu ababethandana nabo ababebahlukumeza.
Laba besifazane abebemasha eThekwini, begqoke imifaniswano ebomvu neminyama, bebemasha nezinhlangano ezihlukene zabantu besifazane okubalwa kuzo i-Agenda Feminist Media, iKZN Network on Violence Against Women, bebezwakalisa ilaka labo ngezigameko zokuhlukunyezwa nokubulawa kwabantu besifazane. 
","crime, law and justice"
115,"LISHONE elayizolo isematheni indaba yokuzibulala kwesitshudeni ebesiyisishoshovu, okusolwa ukuthi sizibulele.
UKhensani Maseko (23), obeyisitshudeni emkhakheni wezomthetho eRhodes University, kusolwa ukuthi uzibulele ngoLwesihlanu emuva kokuphathwa ukhwantalala. Ngokwemiyalezo ezinkundleni zokuxhumana kusolwa ukuthi uKhensani ubenokhwantalala ngenxa yokuthi wadlwengulwa yisoka lakhe elikuyona le nyuvesi. Abamaziyo ezinkundleni zokuxhumana bathe bezivele zibonakala izimpawu zokuthi uzozibulala. Abaningi bakhale ngokuthi bekumele athole usizo ngoba bekukhombisa ukuthi unengcindezi.
","crime, law and justice"
116,"KUPHENYWA isihlabani somculi kamaskandi, uKhuzani Mpungose, ngokunyamalala kwenkosikazi yomuntu, uNkk Lungi MaBiyela Hadebe nezingane zakhe ezimbili, okungeyentombazane neyomfana. Lesi sigameko senzeke endaweni yaseNkonise, eNkandla, ngaphansi kwenkosi uMbhele ngoLwesine olwedlule.
Isolezwe lithole ukuthi uNkk Hadebe, obeyilungu leqembu lesigekle, unyamalale nezimpahla zokugqoka, isamba semali elinganiselwa kuR70 000. UKhuzani uvumile ukuthi usethintwe kaningi ngabaseshi, bemphenya ngalolu daba. 
","crime, law and justice"
117,"IPHINI likaMengameli we-NFP, uNkk Sindi Maphumulo-Mashinini, seliphakamise ukuba ibhekisiswe indaba yokuhlukunyezwa kwabesifazane basemakhaya ngoba besolwa ngokuthakatha.
ÃƒÂ¢Ã¢â€šÂ¬Ã…â€œSekufike isikhathi sokuba iNingizimu Afrika isukume manje ivikele abesifazane basemakhaya abahlale besolwa ngokuthakatha ngoba bahlukumezeka ngokomphefumulo nangokwenyama. Sibonile kuleli sonto esifundazweni eMpumalanga kuxoshwa owesifazane nezingane zakhe endaweni kuthiwa akahambe ngoba uyathakatha. Okubuhlungu wukuthi noma esekhoseliswa abamsizayo kodwa kukhona abangasamethembi ngenxa yokubhixwa ngegama lokuthi uyathakatha. Le nto siyafisa ukuba uhulumeni wethu ayisukumele ukuze kuvikelwe abesifazane,ÃƒÂ¢Ã¢â€šÂ¬Ã‚Â kusho uNkk Maphumulo-Mashinini.
","crime, law and justice"
118,"KUME ukufunda eNyuvesi yaKwaZulu-Natal ophikweni lwaseWestville izolo kwaboshwa nezitshudeni ezingu-17 ngesikhathi kuqubuka umbhikisho izitshudeni zikhala ngokungazitholi izimfanelo zazo esikhwameni sezimali iNational StudentsÃƒÂ¢Ã¢â€šÂ¬Ã¢â€žÂ¢ Financial Aid Scheme, izindawo zokuhlala kanjalo nokuhamba kancane kwe-wifi.
Ngokwamaphoyisa, izitshudeni ezingu-300 izolo ekuseni zihlangane kulolu phiko zajikijela amaphoyisa ngamatshe. Okhulumela amaphoyisa, uCaptain Nqobile Gwala, uthe kulimale izimoto zamaphoyisa kulesi sehlakalo.
","crime, law and justice"
119,"USHAQEKILE umphakathi waseThornwood eMariannhill, eduze kwasePinetown emuva kokutholwa kwamalungu amane omndeni ebulewe.
Izolo umphakathi ubumi izixongololo ngesikhathi amaphoyisa ephenya kwaDube eThornwood lapho kusolakala ukuthi indodana yakhona uMnuz Khulekani Dube (21) inqume unina, yagwaza unina wezingane zayo ezimbili, yagwaza indodana enezinyanga ezintathu, kwasinda ingane yentombazane eneminyaka emibili nayo yazigwaza yase izikhunga.
","crime, law and justice"
120,"USENGCUPHENI yokulahlekelwa isithabathaba somuzi umndeni waseSikhaleni, eMpangeni, osuthole ukuthi wadayiselwa ngokungemthetho isiza sawo.
Ukhala ezimathonsi uNkk Nqobile Mkhwanazi, osecabanga ukuvele awudilize umuzi awakha ngemali yesinxephezelo somyeni wakhe owalimala engozini yemoto. Utshele Isolezwe ukuthi wathenga isiza ngo-2013 esasibiza uR120 000, wakha nomuzi. Uveze ukuthi walandela konke okwenziwa uma uthenga isiza, wathola nencwadi yetayitela. Ngo-2014 kwafika abazibize ngabanikazi balesi siza, abathe abakaze basidayise. UNkk Mkhwanazi uthe athenga kuyena isiza naye wayesidayiselwe ngomunye okusolakala ukuthi nguyena owakokotela omazisi babanikazi baso. 
","crime, law and justice"
121,"LUGCINE lugobile uphondo eziphathimandleni zikaMasipala waKwaNongoma, KwaZulu-Natal, mayelana nokuhoxisa esikhundleni ikhansela obekuthiwa lihola imali yabakhokhibentela libe lidonsa iminyaka eyisithupha ejele ngecala lokweba imfuyo esifundazweni iMpumalanga.
IMeya yaKwaNongoma, uMnuz Albert Mncwango, ithe sebegcine bemsulile emabhukwini amakhansela omkhandlu wabo uZamani Sibiya ngoba icala ligcine limlahlile ngemuva kokulidlulisela phambili.
","crime, law and justice"
122,"UKUBONA isasasa kubalandeli abathanda ukujima ezinkundleni zokuxhumana, kwenze izintokazi zaseThekwini zavula inkampani ekhuthaza ukuzivocavoca.
UYolanda Sokhela oyiPersonal Trainer noSbahle Mpisane odume ngeleFitness Bunnie, sebesebenza ndawonye ukukhuthaza ukujima ngaphansi kwenkampani yabo, iDual Aerodance. Baqale ngo-Ephreli nonyaka umkhankaso wokuvakashela amalokishi, abakhuthaza kakhulu abesifazane ukuthi bazivocavoce. Echaza uYolanda uthe ubebona indlela abantu abaphawula ngayo ngomsebenzi wakhe noSbahle ezinkundleni zokuxhumana. Uthe uhlabeke umxhwele nangendlela abantu basemalokishini asebekukhuthalele ngayo ukujima. 
",society
123,"KUDUTSHULWE kwashona umshayeli wetekisi emayini KwaSomkhele, KwaMsane, zolo.
UMnuz Sthembiso Khumalo (27) obeshayela itekisi ebigcwele abasebenzi bakule mayini ufike kuyo ekuseni ngo-5.30 njengokujwayelekile. Ngesikhathi onogada bematasa becindezela ilayisensi yakhe emshinini othatha imininingwane, omunye emfuthisa emshinini ohlola ukuthi abukho yini utshwala egazini, kuthushuke owesilisa ongaziwa wakhomba umshayeli ngesibhamu.
","crime, law and justice"
124,"UNINA wowesifazane (24) obulawe yisoka lakhe eThornwood, eMariannhill eduze kwasePinetown uthe kudala ayeyincenga indodakazi yakhe ethi ayibuyele ekhaya kodwa inqaba ithi iyohlukaniswa wukufa nesoka layo.
UNkk Sindi MaGumede Njakazi (48) uthe uphatheke kabi ngokubulawa kwendodakazi yakhe ngoba indlela ebulawe ngayo iyakhombisa ukuthi bekukhona okonakele othandweni lwayo.
","crime, law and justice"
125,"AMANYE amakhosi awafuni nakuyizwa indaba yeNgonyama Trust njengoba ethi afuna ukuziphathela wona umhlaba wawo, azilawulele nemali eyenziwa ngawo.
Inkosi Mzabane Makhoba yaseKokstad eNingizimu yeKwaZulu-Natal ithe yize yabekwa yiSilo uGoodwill Zwelithini kaBhekuzulu futhi iyawuncoma umsebenzi owenziwa Ingonyama Trust evikela umhlaba wamakhosi ukuthi uthathwe wuhulumeni kodwa amakhosi kufanele aziphathele umhlaba wawo. 
",society
126,"MHLELI: Ake ngikhulume ngedolobha engihlala kulo uMgungundlovu. Leli dolobha lincane kodwa ngesikhathi salo belihlanzekile ngale ndlela ongayazi.
Angazi ukuthi imeya neziphathimandla zedolobha zihamba kuyiphi imigwaqo. Indawo obonayo ukuthi kuseyidolobha isemgwaqweni uVictoria nakoGreyling uma ubheka nakhona hhayi yonke indawo. Kukhona umgwaqo ongaka-Asmalls ohlezi unamanzi amnyama. Nomunye omncane owehlayo, wudoti woqobo-ke wona, mhlawumbe usungawubiza ngomgwaqo wamaphara. Naserenki yaseSweetwaters emathoyilethi laphaya kudliwa iwunga ungalimala uma ungangena unganakile. 
",society
127,"UMHOLI we-EFF uMnuz Julius Malema uyihlabe wayihlikiza inkulumo kamengameli wase-United States, uMnuz Donald Trump, othe uzolufakela izibuko udaba lokudliwa komhlaba kuleli.
UMalema uphawule ngalolu daba esithangameni nabezindaba ngoLwesine lapho eveze khona ukuthi iNingizimu Afrika isazobhekana nobunzima odabeni lomhlaba. Uthe inkulumo kaTrump ayimethusi nakancane ngoba ubeyilindele kumuntu ofana naye. 
",politics
128,"UNQGONGQOSHE wezeMfundo ePhakeme kuleli bekumele abeke umnqamulajuqu ocacisa ngokuthi isikhwama esiboleka izitshudeni imali yokufunda, iNational Student Financial Aid Scheme (NSFAS) kumele sithathe isikhathi esingakanani ukulungisa izinkinga eziholela ekutheni izicelo zezitshudeni zingaphothulwa.
Lokhu kushiwo yizitshudeni zezikhungo zezemfundo ephakeme KwaZulu-Natal, ngemuva kokuputshuka kwencwadi kaNgqongqoshe wezeMfundo kuleli uNkk Naledi Pandor, abeyibhalele usihlalo webhodi lwakwaNSFAS, uMnuz Sizwe Nxasana. 
",politics
129,"CISHE yisifiso sabesifazane abaningi ukubona indoda ihlaba phansi ngedolo icela umshado. Yize lokhu bekujwayeleke emidlalweni yethelevishini, bayanda abamnyama abakholelwa ekuthembisaneni umshado esidlangalaleni. Isikhathi esiningi owesifazane usuke engazi nhlobo ukuthi uzocelwa umshado. Lokhu kujwayeleke ukwenzeka ezindaweni zomphakathi, kuhlelwe owesifazane engazi.
Ngesonto eledlule uMnuz Scelo Shelembe waseClermont umangaze isithandwa sakhe uNksz Thobile Ntombela esicela umshado endaweni yobumnandi iViews At Twenty5 eThekwini. Bekugujwa unyaka kwavulwa le ndawo yobumnandi. UShelembe osethandane iminyaka emithathu noNksz Ntombela, uthe usezinhlelweni zokuthi bashade. Uveze ukuthi ubone kungcono amthembise umshado kule ndawo ngoba bayithanda kakhulu.
",society
130,"MHLELI: Ngibeka umbono ngodaba lokuthathwa komhlaba ngaphandle kwesinxephezelo. Umvusi wenyamazane akuvamisile ukuthi kube wuye oyishayayo ngoba iye ithi uma ivuka iqala ukubaleka ibaleke iye le kanti iyoziphonsa kwabanye abantu.
Ngalo mzekelo ngiqonde ukuthi umvusi wenyamazane ewudaba lokuthathwa komhlaba ngaphandle kwesinxephezelo nguJulius Malema neqembu lakhe le-EFF kodwa le nyamazane sibona isitshathwe yi-ANC.
",politics
131,"USASHAQEKILE umphakathi waseLovu emuva kokuboshwa komthandazi ophinde abe yinyanga (42) osolwa ngokudlwengula indodakazi yakhe (19) nokusolakala ukuthi uyikhulelisile.
Lo mlisa obevele eNkantolo yeMantshi yaseNsimbini izolo kuthiwa uboshwe ngeSonto ebusuku emuva kokuthi evulelwe icala yindodakazi yakhe okuthiwa ubeyidlwengula ephindelela. Indodakazi yakhe eyenza uGrade 11 kukholakala ukuthi seyinezinyanga ezintathu ikhulelwe, akukaziwa ukuthi ubani oyikhulelisile phakathi kwakhe nesoka layo abeyiphoqa ukuthi iyolala nalo njalo uma eseyidlwengulile.
","crime, law and justice"
132,"INYUKE ngokusemthethweni imali yokugibela amatekisi izolo emuva kokuthi iSouth African National Taxi Council (Santaco) imemezele ngokusemthethweni ukuthi izindleko zokusebenza nokukhuphuka umlibe kukaphethroli, kuphoqe abanikazi bamatekisi ukuthi bayinyuse.
UMengameli weSantaco uMnuz Phillip Taaibosch, uthe amatekisi azonyuka ngoR1 emabangeni aseduze bese kuthi lawo ahambela ezindaweni ezikude anyuke ngoR10 noR20. 
",society
133,"UHLA LELWE wumsebenzi onzima uMengameli Cyril Ramaphosa njengoba yonke iminyakazo yakhe yokuqoka uMqondisi wezokuShushiswa koMphakathi izoqashwa ngeso lokhozi.
Izazi zomthetho zisho lokhu emuva kokuthi iJaji Mbuyiseli Madlanga linqume ukuthi ukuqokwa kuka-Adv Shaun Abrahams akukho emthethweni ngoba wangena esikhundleni sika-Adv Mxolisi Oliver Nxasana owaxoshwa ngaphandle kokulandela uMthethosisekelo. 
","crime, law and justice"
134,"ABAHLAZIYI bepolitiki bathi uMengameli Cyril Ramaphosa uzama ukugaya amavoti njengoba kubhekwe okhethweni lwangonyaka ozayo, ngokusheshisa udaba lokuguqula isigatshana u25 soMthethosisekelo othinta udaba lo mhlaba.
NgoLwesibili ebusuku uRamaphosa uvele kuSABC ememezela ukuthi i-ANC izovotela ukuthi kuchitshiyelwe lesi sigaba 25 soMthethosisekelo ukuze ithathe umhlaba wabantu abazimele ngaphandle kwesinxephezelo iwunike abawuswele. 
",politics
135,"KUBULAWE umfowabo wombhali wengosi yocansi kwiSolezwe ngoMgqibelo, odutshulwe abantu abangaziwa washona nesihlobo sakhe entathakusa izolo eSigqumeni, KwaSwayimane.
UMnuz Gceno Gumede (41) noMnuz Thobani Gumede (25), bahlaselwe abantu bavulela ngenhlamvu behamba nabafana bendawo ngemoto ngezithuba zabo-3 ekuseni izolo. Kuthiwa bebeyovula amamitha amanzi endaweni. Kulesi sigameko kuthiwa kulimale kanzima abanye abathathu abanye bathola imihuzuko.
","crime, law and justice"
136,"MHLELI: Njalo ngoJulayi singamadoda aziphatha kahle siyabikelwa ngoba amadoda agxekwa ngapha nangapha. Amadoda angabadlwenguli, amadoda awondli, amadoda ahlukumeza abesifazane, kuze kube nemashi emashela ukuhlukunyezwa kwabesifazane nezingane.
Mhleli kuliqiniso ukuthi kukhona amadoda ahlukumeza abesifazane nezingane. Kuliqiniso futhi ukuthi kukhona amadoda amahle akholwayo njengami nje. Kuliqiniso ukuthi bakhona nabesifazane abahlukumeza amadoda; isibonelo abesifazane abondlisa abesilisa izingane okungezona ezabo. Bakhona abesifazane abazala izingane bazilahle emgqonyeni kadoti. Bakhona abesifazane abathelela amadoda ngeHIV ngamabomu. Bakhona abesifazane ababhanqa amadoda bewakhwahle imali. 
","crime, law and justice"
137,"OWAYEYIPHINI likaNgqongqoshe emnyangweni wezimali, uMnuz Mcebisi Jonas, noNksz Vytjie Mentor, owayeyilungu lePhalamende emele i-ANC, bangabokuqala abazothula ubufakazi kwikhomishini eholwa yijaji uRaymond Zondo ephenya ngezinsolo zokulawulwa kombuso yidlanzana.
Kulindeleke ukuthi bafakaze mayelana nezinsolo zokuthi umndeni wakwaGupta wawunezwi uma kuqokwa ongqongqoshe nabazophatha izinkampani zikahulumeni ngesikhathi uMnuz Jacob Zuma esengumengameli wezwe. 
","economy, business and finance"
138,"LUBUKEKA lusazowudala umsindo udaba lokubuyiselwa komhlaba ngaphandle kwesinxephezelo emuva kokuthi uMengameli uMnuz Cyril Ramaphosa egcizelele ukuthi uhulumeni akahlehli esinqumeni sakhe.
Udaba lokubuyiswa komhlaba luke lwadala imvunge emuva kombiko wethimba ebeliholwa nguMnuz Kgalema Motlanthe owabe engumengameli wezwe, elancoma ukuthi kubuyekezwe umthetho iNgonyama Trust eyengamele umhlaba KwaZulu-Natal. Lokhu kwabonakala kuwunyakazisa uZulu njengoba uNdunankulu kaZulu uMntwana Mangosuthu Buthelezi wabonakala ekhala izinyembezi esikhumbuzweni sempi yaseSandlwana ekuqaleni kwalo nyaka. Wayephawula ngalolu daba ethi ubona sengathi luzoqala utavatava azohamba emhlabeni alushiye neSilo uZwelithini kaBhekuzulu.
","crime, law and justice"
139,"UMHOLI we-IFP, inkosi Mangosuthu Buthelezi, ukhwele wadilika kubaholi benhlangano yakhe abasola ngokukhwabanisa imali ecishe ibe ngaphezu kuka-R3 million yobulungu.
Ekhuluma enkundleni yezemidlalo kwa-C KwaMashu izolo, emcimbini wokwethula umkhankaso weqembu njengoba kubhekwe okhethweni lukazwelonke ngonyaka ozayo, uButhelezi uchaze abaholi abebe le mali njengamasela wathi kumele bayibuyise.
","crime, law and justice"
140,"UKUBOSHWA kukaMnuz Mike Mabuyakhulu owayenguNgqongqoshe wezokuThuthukiswa koMnotho nezokuVakasha KwaZulu-Natal, okube undabamlonyeni kuleli sonto kushiye abaningi bekhexile bezibuza imibuzo eminingi. 
UMabuyakhulu ungena kuleli hlazo nje ubesanda kuqokwa esikhundleni sokuba umgqugquzeli ohlakeni lwesikhashana lobuholi be-ANC esifundazweni. Ukuboshwa kwakhe kumayelana nomkhonyovu wemali enguR28 million okuthiwa yabhubhudlwa njengamanzi. 
",politics
141,"OWESIFAZANE wasesigodini eNdluzeleni emaChunwini, eMsinga, uthi uxoshiswe okwenja enethile emzini wakhe, ngesikhathi ezozila njengoba eshonelwe wumyeni.
UNkz Zandile Mchunu (42) oshadele kwaNgubane kodwa obiza isibongo sakubo, uthi uxoshwe ngesikhathi eyozilela umnyeni wakhe uMnuz Vusi Ngubane (44) oshone emuva kokuzidubula ngoMsumbuluko emzini wabo. Umkamufi uthi wahamba kwakhe ngoJanuwari nezingane zakhe ezimbili waya eGoli.
","crime, law and justice"
142,"AKUJWAYELEKILE ukuthi abantu abamnyama bakhombise ukuthandana ngisho sebeguga ngoba kwaziwa ukuthi ngabezinye izinhlanga abenza kanjalo.
Kuhlukile kuNkk Thandi Ngonelo (65) nomyeni wakhe uMfundisi Eddie Ngonelo (66), abangabeluleki kwezomshado abangofakazi bokuthi uthando alugugi. Bangabaholi be-Act of Obedience Ministries eThekwini kodwa bayaziwa nakwezinye izifundazwe ngomsebenzi wokweluleka. 
",society
143,"LISHONE elayizolo kuchwaza ezinkundleni zokuxhumana ngemuva kokusabalala kwemibiko yokuthi usukhushulelwe ku-R1 million umehlokaboni womuntu ozosisa oKlebe ukuthi babophe izelamani zakwaGupta noMnuz Duduzane Zuma, oyindodana wowayengumengameli wakuleli uMnuz Jacob Zuma.
Isikhulu esiphezulu senkampani ezinze eKapa iSygnia Tech Solutions uMagda Wierzycka, ubhale ekhasini lakhe kuTwitter ukuthi uzimisele ukukhipha uR500 000 ngaphezu kwekhishwe inhlangano yezomthetho iForensics For Justice ukuze kubanjwe abakwaGupta,o-Ajay, Atul noTony Gupta noDuduzane.
","crime, law and justice"
144,"ZISABISA ngokuphinda zivale umgwaqo kusasa izitshudeni zase-University of South Africa (UNISA), eThekwini uma zingayitholi incazelo ecacile mayelana nokuxhaswa kwazo yisikhwama sezimali iNational StudentsÃƒÂ¢Ã¢â€šÂ¬Ã¢â€žÂ¢ Financial Aid Scheme, iNSFAS.
Lezi zitshudeni zikusho lokhu ngesikhathi zizokweseka ozakwabo oSamukelisiwe Ndlovu, Nompumelelo Nduli noMlekeleli Shandu abebevele enkantolo yeMantshi eThekwini izolo ngecala lokususa udlame emphakathini. 
",education
145,"UMHOLI weDA KwaZulu-Natal uMnuz Zwakele Mncwango uthi iqembu labo lizimisele ngokuheha intsha njengoba lisemkhankasweni wokwehlisa amandla kaKhongolose abe ngaphansi kuka-50%, okhethweni lukazwelonke ngonyaka ozayo.
Esithangamini nabezindaba eThekwini izolo, uMncwango uthe sebejube uNksz Mbali Ntuli ukuthi kube nguyena iNhloko yezemikhankaso eqenjini ngenhloso yokufeza iphupho labo lokudonsa ivoti labantu abasha.
",politics
146,"Sike sizibuze yini umbuzo othi; yini lena entshontsha abantu abaningi bakithi, futhi bashona ngendlela ecishe ifane? Abantu abaningi abashona kungazelele muntu. Kwabaningi esingike ngababona ukudlula kwabo emhlabeni kujikeleza ekuphundulukeni ukusebenza kwenhliziyo uqobo nasekuqhugeleni kwezinye izitho zomzimba ezishesha zizwele enhliziyweni ngenxa yokusebenzisana kwazo nenhliziyo, kuhlanganisa nomzimba wonke nje.
 Abantu bakithi bahamba emhlabeni beqale bakhale ngovalo olushaya kugubhuzele isifuba, kuphele amandla, iphika nokucinana kuthi ngilapha. Umuntu ahefuzele aze ashone. Lolu valo kwabaningi lusuke lukade lwaqala ukuhlupha kwesinye isikhathi kuze kuphele amandla. 
","crime, law and justice"
147,"ILUNGU lesigungu esiphezulu kwi-ANC uMnuz Bheki Cele, likhwele ladikila kuNobhala-jikelele kaKhongolose uMnuz Ace Magashule lathi ubulala umbutho ngalezi zinkulumo alokhu ezenza esidlangalaleni.
Ekhuluma emgubhweni weminyaka engu-106, i-ANC yasungulwa enkundleni yezemidlalo eLakeside Sport Ground, eVryheid izolo, uCele uthe sebembonile ukuthi uMagashule usemkhankasweni wokucekela phansi uKhongolose.
",politics
148,"ILUNGU le-ANC eladutshulwa lisemhlanganweni wokukhetha ababezomela le nhlangano okhethweni lohulumeni basekhaya ngo-2016 lifuna kuqiniswe ezokuphepha uma sekunemihlangano yamagatsha yokulungiselela ingqungquthela yokukhetha ubuholi be-ANC KwaZulu-Natal ngo-Ephreli.
UMnuz Hlanganani Nxumalo (33) waseBlaauwbosch, ngasoSizweni eNewcastle, owadubuleka engalweni wafakwa insimbi, uthe kuyadingeka kuqiniswe ezokuphepha njengoba kwezinye izifunda lungekho uzinzo ngenxa yokuhlukana phakathi ngesikhathi kuyiwa engqungqutheleni yokukhetha ubuholi be-ANC eyayingoDisemba eNasrec, eGoli.
",politics
149,"LWASHO lwangisuka lolo fufunyane lwami oluthi mangihlokoloze leyo mpahla ngicele bonke abafundi bale ngosi ukuthi bajeqeze izibuko zezinqola zabo baqinisekise ukuphepha maqede balandele lo myalelo.
Lo myalelo uqondile uthi sonke masishaye ama hazard siqinisekise ukuthi sichezuka ngokwanele emgwaqweni ukuze izimoto ezisaqhubeka nohambo zingaphazamiseki nakancane.
","crime, law and justice"
150,"UZIKHETHELE ukuba agqunywe ejele ngoba enovalo lokuthi uzohlaselwa wumphakathi owesilisa obhekene necala lokudlwengula nokubulala isalukazi esineminyaka ewu-107 eMagwababeni eMpophomeni ngaphandle kwaseMgungundlovu.
UMnuz Sanele Mthethwa (36) izolo uvele enkantolo yaseHowick nalapho etshele khona inkantolo ukuthi ufuna ukuhlanza konke ngokwenzekile kodwa iMantshi uNkk Ntsoaki Khakane yamnqanda yathi kumele athole ummeli kuqala. 
","crime, law and justice"
151,"UMNDENI kaMengameli Jacob Zuma ugcine ukhiphe isitatimende ufongqa isigqoko uxolisa emphakathi ngenkulumo kankosikazi wakhe, uNkk Thobeka Madiba-Zuma ebisematheni ku-Instagram nakuTwitter ngoLwesihlanu.
Unkosikazi kamengameli ubefake imiyalezo ku-Instagram esonga ngokuthi labo abazama ukulwa nomyeni wakhe bazozisola. Kwenzeka lokhu nje kusabalele izinkulumo ezithi uZuma uhleli ngesinqe esisodwa njengoba enxenxwa ukuba ashenxe esikhundleni.
",politics
152,"Ukuhwebelana phakathi kwamazwe kusho ukushintshana ngezimali zamazwe ezihlukene. Uma inkampani eseNingizimu Afrika ifuna ukuthenga ukolweni eNdiya, kufanele ishintshe amaRandi abe yimali yaseNdiya iRupee.
Ngokufanayo uma inkampani eseJapan ifuna ukuthenga iwayini eNingizimu Afrika kufanele ishintshe amaYen iwayise emaRandini ukuze ikwazi ukukhokhela iwayini lelo. Ukusimama kweRandi kunezimali zamanye amazwe kusho ukuthi sikwazi ukuthenga okuningi kunakuqala noma izimpahla ezivela kwamanye amazwe zibonakala zishibhile. 
","economy, business and finance"
153,"USAPHITHENE amakhanda umndeni webhungu (21) okuthiwa liklabhe lalimaza unina, labulala abashana balo ababili libagenca ngobhushu, maqede lashayiswa yiloli lashona, eBhobhoyi.
Umndeni kaMnuz Siphamandla Smith awuwuvali umlomo ngesigameko esihlasimulisa umzimba esidlule nemiphefumulo yabashana bakhe uSiyamthanda (3) noThobani (2) okuthiwa bahlaselwe nguye ngobhushu izolo ekuseni, emuva kwehora lesithupha. Kuthiwa unina, uNkk Marry Smith usindile kulesi sigameko kodwa usesimeni esibi esibhedlela.
","crime, law and justice"
154,"BAKHATHAZEKILE abazali babafundi baseMlazi Com Tech High eMlaza, okuthiwa sebephuthwa ukufunda ngenxa yenkinga yokucishwa kukagesi. Isolezwe lithole ukuthi sekuphele isonto ugesi ungekho kulesi sikole esinabafundi abahlala ngaphakathi. Phezu kokucishwa kukagesi, kuphinde kwaphela namanzi, okwenza ukuthi izingane ezihlala emakubo zisheshe zigodukiswe. Kuthiwa isikole sikweleta uMasipala weTheku imali elinganiselwa kuR4 million. Okukhathaza abazali ukuthi abakaze batshelwe ngale nkinga yesikweletu.
Umzali wengane efunda uGrade 9 kodwa engahlali ngaphakathi esikoleni, uthe isimo simanzonzo. 
",education
155,"NGESIKHATHI oKlebe bematasa befuna uMnuz Ajay Gupta ngamacala enkohlakalo nokushushumbisa imali, umfowabo uMnuz Atul Gupta ufake amaphepha enkantolo esho ukuthi akazani noR10 million okuthiwa wangena kwi-akhawunti yakhe usuka epulazini i-Estina.
Kuvela ukuthi amaphepha akhe uwasayine ngoFebhuwari 8 eseDubai kanti ufuna i-Asset Forfeiture Unit (AFU) iyeke ukudla impahla yakhe.
","economy, business and finance"
156,"LUTHATHE elinye igxathu udaba lwekusasa leNhloko yezokuShushisa kuleli u-Advocate Shaun Abrahams njengoba uMengameli Cyril Ramaphosa, enqume ukuhoxisa isicelo sokwedluliswa kwesinqumo senkantolo. 
NgoLwesihlanu abammeli behhovisi likamengameli, ngomyalelo kaRamaphosa bahoxise lesi sicelo sokwedluliswa kodaba olwalufakwe uMnuz Jacob Zuma obengumengameli wezwe. UZuma wadlulisa isinqumo seNkantolo eNkulu iNorth Gauteng eyayithe ukuqokwa kuka-Abrahams kwakungekho emthethweni, yancoma ukuthi axoshwe. 
",politics
157,"INGCABA isisele noNgqongqoshe wezeziMali uMnuz Malusi Gigaba, ukuthi acacise kabanzi ngodaba lwemfundo yamahhala ezikhungweni zemfundo ephakeme kuleli. Lokhu kushiwo uMengameli Cyril Ramaphosa enkulumweni yakhe ebhekiswe esizweni ngoLwesihlanu ePhalamende eCape Town. Olwemfundo yamahhala lumenyezelwe obengumengameli uMnuz Jacob Zuma ngoDisemba engqungutheleni ye-ANC yokukhetha ubuholi eNasrec, eGoli. 
Kube nemibuzo eminingi amaqembu aphikisayo ekhala ngokuthi kufanele izikhulu zenabe ngokuthi imali izophumaphi.
",education
158,"SIZWAKELE isikhalo somphakathi obufuna kufakwe uMnuz Bheki Cele abe wuNgqongqoshe wezamaPhoyisa njengoba uMengameli Cyril Ramaphosa ememezele ukuthi uzongena kulesi sikhundla ngesikhathi ememezela izinguquko kwiKhabhinethi yakhe izolo ebusuku.
UDkt Zweli Mkhize, obengumgcinimafa we-ANC, ngomunye wabantu abamenyezelwe ukuthi uma esefungisiwe namhlanje njengamalungu ePhalamende uzothatha isikhundla sokuba nguNgqongqoshe wezokuBusa ngokuBambisana neziNdaba zoMdabu.
",politics
159,"UMENGAMELI Jacob Zuma akanabo abamelulekayo noma kungenzeka ukuthi akabalaleli ngoba ukudaza inkani angehli esikhundleni kuzomlahlekisela ngokuningi. Usho kanje umhlaziyi wepolitiki ozimele uMnuz Thabani Khumalo.
Uthe ukudaza inkani kukaMengameli aze alibeke ngembaba elokuthi akesabi noma angashaywa ngevoti lokungabethembi ubuholi bakhe nokubekwa icala lokuphula umthethosisekelo kuzokwenza angazitholi izimfanelo zakhe uma esephumile. 
","crime, law and justice"
160,"ZIKUFANISE nebhonasi ukunyuka kwemali yempesheni izaguga, ezithe kuzokwenza omkhulu umehluko.
Lezi zaguga ezihola impesheni yabadala, beziphawula ngesabelomali esethulwe izolo nguNgqongqoshe wezeziMali uMnuz Malusi Gigaba esizoqala ukusebenza ngo-Ephreli 1. Imali yempesheni yabadala, eyezintandane neyokugula yenyuke ngoR90 isuka kuR1 600. UGigaba umemezele ukuthi le mpesheni izophinde yenyuke ngoR10 ngo-Okthoba 1, okuzokwenza eyabadala neyokukhubazeka igcine inguR1 700. 
","economy, business and finance"
161,"BAZITAPELE izimpahla negilosa emzini kamakhelwane wabo abantu baseChesterville abebemsola ngokubakhokhisa imali abethi eyokugwazela umsebenzi wakwaMasipala weTheku.
Izolo, labo makhelwane abebegane unwabu bathe umakhelwane wabo uNkk Cabangile Cele-Zikhali, ubebathembise ukuthi bazoqala emsebenzini ngoMsombuluko. Kuthe sekumele baqale wathi abaye emahhovisi ophiko oluqoqa intela kuleli iSouth African Revenue Service (Sars) bayofuna izinombolo zokukhokha intela.
","crime, law and justice"
162,"IHLEKA yodwa imilutha yewunga ehlala edolobheni eThekwini njengoba sekuqalwe phansi ukubhaliswa kwabafundi, e-University of South Africa (Unisa), emuva kokumiswa kwesiteleka sabasebenzi.
Kuthiwa le milutha idela ubuthongo ijoyine ulayini wabafundi abalala ngaphandle kwesikhungo sase-Unisa esisemgwaqweni uStalwart Simelane, eThekwini, ukuze idayisele abafundi abafika ekuseni izikhala kulayini.
","crime, law and justice"
163,"
BAPHUTHUNYISWE esibhedlela, iSt Mary's, eMariannhill, entshonalanga yeTheku kukubi odado abahlanu baseWushwini, ngaseMolweni abagandaywe yitekisi ngesikhathi bebuka Uzalo ngoLwesihlanu ebusuku. Lezi zingane okunguThembela (5), Simiso (7), Zothule Mthembu (6), Snethemba Gumede (9) noNoluthando Mfeka (12) kuthiwa zehlelwe yile nkinga unina engekho eseGreytown lapho bekuzoba nomngcwabo kanina omzalayo, uninakhulu walezi zingane.
",society
164,"AQHUBEKILE nokucela ibheyili namhlanje amadoda ayisikhombisa asolwa ngokuba ngongqondongqondo ekubulaweni kwabantu ehostela laseMlaza, iGlebelands.
USergeant Bhekukwazi Mdweshu (37), Mnuz Vukani Mcobothi (25), Mnuz Khayelihle Mbuthuma (32), Mnuz Wonderboy Mhlope (37), Mnuz Matlala Mdweshu Ntshangase (35), Mnuz Mahliphiza Mkhize (28) noMnuz Mondli Mthethwa (32) bavele enkantolo kaMantshi yaseThekwini izolo. 
","crime, law and justice"
165,"UYADLONDLOBALA umkhankaso wokulwa nokulawulwa kombuso yidlanzana njengoba iPhini likaMengameli wezwe eliphinde libe nguMengameli we-ANC, uMnuz Cyril Ramaphosa, lithe mabashushiswe abathintekayo. Kuyimanje i-Asset Forfeiture Unit (AFU) isembhidlangweni wokubuyisa u-R50 billion owathathwa ezinkampanini zikahulumeni.
NgoLwesine iNational Prosecuting Authority ibinomhlangano nabameli bakwaMcKinsey nabakwaTrillion okuyizinkampani okusolakala ukuthi zakhokhelwa u-R1.6 billion ngokungemthetho ngabakwa-Eskom. 
","crime, law and justice"
166,"ZINGAPHEZU kuka-12 izikhulu eziqaphe izinto kuhulumeni nalabo ababheke ukugcinwa komthetho abazungeza izinkampani nosomabhizinisi abasebenzisana nomndeni wakwaGupta kufunwa uR50 billion owaluthwa ezinkampanini zikahulumeni.
I-National Prosecuting Authority (NPA), Asset Forfeiture Unit (AFU), Specialised Commercial Crime Unit, aboMnyango weziMali, iFinancial Intelligence Centre, iCompanies and Intellectual Property Commission noKlebe bayasebenzisana kulo mzamo. Inhloko esabambile ye-AFU, u-Adv Knox Molelle, ithe basathumela amasamanisi kwabakwaGupta ophenyweni olusaqhubeka ngalabo abathinteka embikweni woMvikeli woMphakathi wokulawulwa kombuso yidlanzana. 
",politics
167,"Ukufika kwe-internet kule minyaka kuyishintshe kakhulu impilo. Kwafika neselula okwenza kwaba lula ukuxhumana. Yize ukufika kweselula kwathuthukisa indlela yokuphila, ushintsho lwangempela lubonakale lapho kufika lawa abizwa ngama-smart phone okwasho ukuthi amaselula asene-internet.
Lokhu kwasho ukuthi sesikwazi ukuthola nokuthumela imiqulu (documents), imali, izithombe, umculo nokunye okuningi. Ngisho abantu abangenawo ama-akhawunti asebhange namhlanje bayakwazi ukuthola imali besebenzisa wona belu amaselula ane-internet. 
",society
168,"UKUSHODELWA yimali yokuthenga abaqwayizi kuholele ekutheni umfundisi osindisiwe adlwengule izingane zamantombazane ezingaphezu kuka-15, ezineminyaka esukela kwewu-3 kuya kwewu-12, emijondolo yaseLouisiana ePort Shepstone. 
Lezi zindaba zidalulwe wumndeni walo mfundisi, uThokozani Mvalelwa (34), ogwetshwe yiNkantolo yesiFunda yasePort Shepstone odilikajele abahlanu ngemuva kokuzivumela yena ukuthi ubedlwengula laba bantwana qede ababonge ngamaphakethe ama-chips noR2. 
","crime, law and justice"
169,"UMHOLI weDA, uMnuz Mmusi Maimane, ufunge wagomela ukuthi uzokwenza isiqiniseko sokuthi bayajeziswa bonke abantu abanukeka enkohlakalweni yokugixabeza umndeni wakwaGupta ngezigidi zemali yasepulazini laseFree State.
Ethula inkulumo enkundleni yezemidlalo iPholani, eNtuzuma, izolo uMaimane uthe ngeke aphumule uNobhala-jikelele we-ANC, uMnuz Ace Magashule noNgqongqoshe wezokuMbiwa Phansi uMnuz Mosebenzi Zwane bengaboshiwe mayelana nokuxhaphaza imali yabantu eFree State. UMagashule ubenguNdunankulu waseFree State kanti uZwane enguNgqongqoshe wezoLimo ngesikhathi okusolwa ukuthi kwaphuma ngaso izigidi zemali eyanikwa abakwaGupta.
","crime, law and justice"
170,"USAMUKELE isigwebo esinikwe iphoyisa elabulala indodakazi yakhe yize ekhale ngokuthi asenele, unina wentombazane eyayineminyaka engu-17 eyadutshulwa yabulawa kunombhikisho wezindlu eCator Manor ngo-2013.
UNksz Bandile Ngidi ekhuluma nephephandaba elinguzakwabo waleli, iThe Mercury uthe lesi sigwebo seminyaka engu-10 esinikwe uPhumlani Ndlovu kasenele kodwa singcono kunokuthi angagwetshwa.
","crime, law and justice"
171,"MHLELI: Kwelakho ngicela ukwedlulisa umbono wami ngodaba lwabadayisa amaDVD ukuthi basicabangele phela ukuthi sizele, bangasoneli izingane zethu.
Uyabona la maDVD omkhuba agcwele idolobha asifakela amahloni uma sihamba nezingane zethu ngoba zibona ukuthi uba njani umuntu omdala uma engagqokile. Thina sikhula besitshelwa ukuthi wabona umuntu omdala enqunu uvaleka amehlo yingakho nje ngingeke ngaba wuBen 10 ngoba ngisahamba emazwini abazali bami okuthi abubukwa ubuntu bomuntu omdala ngoba uvaleka amehlo.
",society
172,"INYUNYANA iNational Education, Health and Allied WorkersÃƒÂ¢Ã¢â€šÂ¬Ã¢â€žÂ¢ Union (Nehawu), ithi zisaqhubeka iziteleka emanyuvesi ahlukene kuleli, ezinye eziqale ngeledlule.
INehawu ithumele isitatimende kwabezindaba izolo icacisa ngokwenzeka e-Unisa, DUT, Wits nase-University of Pretoria. Esitatimende kuthiwa abasebenzi base-Unisa abangaphansi kwale nyunyana abasebenzi kuzo zonke izikhungo zenyuvesi kuleli. Lokhu kudalwe ukuthi abaphathi benyuvesi banqume ukuhoxa ezingxoxweni baya enkantolo yabasebenzi ngoba befuna ukuthi isiteleka esiqale ngeledlule sithathwe njengesingekho emthethweni kodwa bahluleka. Isitatimende siveza ukuthi izimfuno zisamile njengoba befuna ukunyuselwa umholo ngo-10% kuzo zonke izigaba. Bafuna kuqashwe ngokugcwele abasebenzi betoho abasemkhakheni wezobuchwepheshe okuthiwa sebebe yitoho iminyaka engaphezu kwengu-15. Le nyunyana ithi i-Unisa icabanga ukuthi ingaphezulu komthetho njengoba ingafuni ukuhlonipha iLabour Relations Act ngokuthi ibaqashe ngokugcwele yize benazo iziqu. 
","economy, business and finance"
173,"UKUNGABONI ngaso linye phakathi kwabangcwabi abamnyama nabamhlophe sekuxazululekile.
Lokhu kulandela umhlangano okade ukhona phakathi kukaNgqongqoshe wezokuThuthukiswa koMnotho nokuVakasha, uMnuz Sihle Zikalala, nabangcwabi kanjalo nalabo abathintekayo kulolu daba, izolo. Laba bahlanganisa iNational Funeral Practitioners Association of South Africa (Nafupa SA) lapho kuvunyelwane khona ngokuthi kusungulwe ikomiti elizobhekana ngqo noguquko emkhakheni wazabangcwabi okuvezwe ngabeNafupa SA.
","economy, business and finance"
174,"BAHLEZI lubhojozi osomatekisi bakasoseshini iDolphin Coast emuva kokubulawa kwePhini likaNobhala kasoseshini, uMnuz Dicky Govender, odutshulwe ngoyaba lwezinhlamvu nenkosikazi yakhe ngoMgqibelo ebusuku.
UGovender, omunye wabasunguli bakasoseshini iDolphin Coast, udutshulwe emuva kokudutshulwa kukaMnuz Nhlanhla Lephalo oyilungu lekomidi osinde ngokulambisa ngesikhathi edutshulwa esendleleni ebheke ekhaya ngabo -8 ekuseni ngamadoda abehamba nge-Audi emhlophe.
","crime, law and justice"
175,"SINCAMELE ukulala emgwaqweni Siyokwenza inhlolokhono yomfundaze eGoli, isitshudeni sase-University of South Africa (Unisa), osekuphele iminyaka emithathu singayitholi imali yokufunda.
USthembele Ngejane (25) waseMount Moriah, uphenduke isilomo ezinkundleni zokuxhumana emuva kwesibindi sakhe asikhombise ngesonto eledlule. Utshele Isolezwe ukuthi ubengeke aphuthwe yithuba lomfundaze akade ayewudinga. UNgejane ohlala nonina ongasebenzi nodadewabo ababili, waqeda * -matric ngo-2014 eShayamoya High eKokstad, nakhona awufunde esehlale iminyaka emibili ehleli ekhaya ngenxa yokulimala engozini yemoto. Uveze ukuthi sekukaningi impilo yakhe ibambezeleka kodwa akalilahli ithemba.
",education
176,"UKUNGENA ngo-6 ekuseni kuphunywe ngo-10 ebusuku nsuku zonke, ukubhalwa kwezivivinyo ngezimpelasonto ngezinye zezinto ezenza iBizimali High, eNhloshane eNkandla sikhiqize imiphumela emihle kwa-matric.
Lesi sikole esigcwele ngokweqile njengoba sinabafundi abevile ku-2 000, amagumbi okufundela angu-21 nothisha ababalelwa ku-60 sesizakhele igama ngokwenza kahle minyaka yonke nakuba sisuke semukele abafundi abasuke sebehlule kwezinye izikole abalethwa kusona ukuze baphume beqondile. 
",education
177,"AMAPHOYISA axwayisa umphakathi ukuthi uqaphele imisebenzi esolisayo ekhangiswa emaphephandabeni nakwi-internet, eminye yawo eyingxenye yomkhuba wokushushumbiswa kwabantu.
UCaptain Khephu Ndlovu okhulumela amaphoyisa eThekwini, uthe kujwayelekile ukuthi kusukela ngoDisemba ibe miningi imisebenzi ekhangiswayo, abanye abazithola sebegilekile ngenxa yayo. Ugcizelele ukuthi abantu balandelele ukuthola kabanzi ngomsebenzi okhangiswayo, ngaphambi kokwenza izinhlelo zokufaka izicelo.
","crime, law and justice"
178,"IPHINI likaMengameli waseNingizimu Afrika, uMnuz Cyril Ramaphosa lithembise ukuthi lizoletha abatshalizimali kuleli njengoba lizobacela ukuthi beze kuleli uma seluya emhlanganweni weWorld Economic Forum (WEF), eDavos, eSwitzerland ngesonto elizayo.
URamaphosa uzohamba nongqongqoshe ababhekele ezomnotho nosomabhizinisi ngoJanuwari 23 kuya kuJanuwari 26 uma eseyohlangana nabaholi bomhlaba engqungqutheleni yeWEF.
","economy, business and finance"
179,"IYASHUBA eyeziteleka emanyuvesi aKwaZulu-Natal njengoba izolo kuphazamiseke ukubhalisa eDurban University of Technology (DUT) nase-University of South Africa (Unisa) abasebenzi betelekela ukunyuselwa amaholo. Abasebenzi base-Unisa abangaphansi kweNational Education Health and Allied Workers Union (Nehawu) bafuna ukunyuselwa umholo ngo-12% kulo nyaka, umqashi uthi angabanika u-6%, abaseDUT bafuna u-10% umqashi uthi angabanika * -4%.
Izinyunyana zabasebenzi baseDUT abangaphansi kweNehawu, iTertiary Education National Union SA (Tenusa) neNational Tertiary Education Union (NTEU) bangenele isiteleka ngoMsombuluko. 
",education
180,"USEKWA nayiziMeya zomasipala abakhulu eGauteng umholi weDA KwaZulu-Natal, uMnuz Zwakele Mncwango (osesithombeni), iqembu lakhe elibheke engqungqutheleni yesifundazwe ezoba se-Olive Convention Centre, eThekwini, ngoFebhuwari 3.
IMeya yaseJohannesburg, uMnuz Herman Mashaba, neMeya yaseTshwane, uMnuz Solly Msimanga, ngoLwesibili baphumele obala ezinkundleni zokuxhumana baseka uMncwango ekutheni abuyiselwe esikhundleni sakhe.
",politics
181,"KUSHAQEKE umndeni isoka leminyaka licuthela intombi ngovivi, iya esikoleni layigwaza liphindelela yashona khona lapho kulandela ingxabano, okusolwa ukuthi ibihlangene nokuthi isoka belingafuni umufi abuyele esikoleni. 
UNosiphiwo Ntombela (18) obefunda uGrade 11 eKlwana Combined School, eBabanango, kuvela ukuthi ubehleli ekhaya iminyaka emithathu ekhulisa ingane yabo, kulo nyaka wakhetha ukubuyela esikoleni ngoba eseyibona isikhulile. 
","crime, law and justice"
182,"AMAWELE adume kuma-Idols abuye ahlala isikhathi eside emzini womfundisi waseNigeria obhekene namacala okudlwengulwa, akhulume okokuqala ngakubize ngokuhlukumezeka kwawo ebandleni lakhe.
U-Aneliswa noNelisa Mxakaza (22) baseMayville, eThekwini, bakhiphe isitatimende kuFacebook bexolisa ngokuvikela uMfundisi Tim Omotoso ngesikhathi eboshwa emuva kokubekwa amacala ngonyaka odlule. Amawele ahlala unyaka emzini ka-Omotoso eMhlanga engamalungu ebandla lakhe iJesus Dominion International.
","crime, law and justice"
183,"SEKUBHEKWE isigungu esiphezulu se-ANC ukuba sinqume ngekusasa lesigungu sesikhashana esihola inhlangano esifundazweni ngemuva kokuqubuka kwezikhalo. Kukhona abathi asihlakazwe.
Izolo amalungu e-ANC aseka uMnuz Senzo Mchunu abebhikisha ngaphandle kwamahhovisi ale nhlangano eThekwini efuna kuhlakazwe isigungu sesikhashana esiholwa uMnuz Mike Mabuyakhulu noMnuz Sihle Zikalala, ekhala ngokuthi sicheme nohlangothi lukaZikalala.
",politics
184,"IVULELWE icala lokwesabisa iMeya kaMasipala waKwaNongoma uMnuz Albert Mncwango emuva komsindo oqubuke kulo masipala mayelana nethenda yonogada okuthiwa isinikwe enye inkampani. Kuthiwa kunqanyulwe inkontileka yeMighty B Security kwafakwa i-Eros Security.
UMnuz Zwelethu Mbhele (49) oyinhloko yonogada abephucwe ithenda usola uMncwango ngokumesabisa nokwenze wagcina esemthathele izinyathelo zomthetho. UMbhele uthi emuva kokuba bephucwe ithenda kwabe sekukhangiswa kabusha naye wahamba ethi uyofaka isicelo senkampani yabo.
",politics
185,"BATHWALE kanzima izolo abasebenzi besitolo sezimpahla zesikole, iGem Schoolwear, ngenxa yesiminyaminya sabebezothenga umfaniswano wesikole ngosuku lokugcina ngaphambi kokuvulwa kwezikole namuhla.
Uma uqhamuka eGem, esenkabeni yeTheku, ubukhangwa wulayini omude obheke emnyango waso. Bese kuvulwe intuba eyodwa yokungena, kwabiywa nangothango locingo ukugwema isiminyaminya. Ngasemnyango bekukhona unogada nephoyisa lesifazane, bengenisa kuphela abanokukhubazeka nabakhulelwe. Abanye bebekhonjwa kulayini obusuzungeze lonke ibhilidi lesitolo.
",society
186,"SEKUWUMKHUBA ojwayelekile ukuzwa ukuthi kunomzalwane noma umfundisi osolwa ngokudla umnikelo webandla elithile. 
Lokhu kugcina kuthela amabandla ngehlazo, ngoba imvamisa yalaba bantu abasolwa ngalokhu, basuke benezikhundla emabandleni abakhonza kuwo nokwenza kungabi lula ukuthi babone abazalwane uma sebexhaphazeka. Inhlangano ebhekele ukusebenza kwamabandla iKwaZulu-Natal Council of Churches nayo ike yakuveza phambilini ukuthi sekukaningi ithola ngalezi zigameko emabandleni ahlukene. 
","crime, law and justice"
187,"AMAPHAPHU aphezulu kosomatekisi abakwiMpumalanga Taxi Owners Association emuva kokubulawa kukaMnuz Mthethomusha ÃƒÂ¢Ã¢â€šÂ¬Ã…â€œMthethoÃƒÂ¢Ã¢â€šÂ¬Ã‚Â Ngubane (38), odutshulwe emgwaqweni uN3 eduze kwaseHammarsdale, izolo ekuseni nomunye odutshulwe ngabo-6.30 ntambama.
Kushaye isikhathi sokushicilela lingakatholakali igama likasomatekisi wesibili obulewe kodwa izindaba zokudutshulwa kwakhe ziqinisekiswe nguSihlalo weSantaco eDurban West uMnuz Mathula Mkhize othe sebezwile ukuthi kulimale omunye kodwa basaqoqa imininingwane.
","crime, law and justice"
188,"INDODA eyabulala inkosikazi iyisola ngokuthi iqomile, iyala abesilisa ababhekene nesimo esifanayo ukuba bangababulali kodwa bebashiye ukugwema ukubhadla ejele njengaye odonsa iminyaka engu-14.
UMnuz Thokozani Malloy (48) waKwaNzimakwe ngasePort Edward ugwetshwe ngoMeyi 2016, wanikezwa iminyaka engu-12 ngecala lokubulala uNkk Ntokozo Malloy neminyaka emibili ngelokusabisa indodana yakhe eyayingufakazi ecaleni lokubulala. 
","crime, law and justice"
189,"MHLELI: KwiSolezwe langoMsombuluko Juni 25 ngaphansi kwesihloko esithi: Uhlelo lokutakula imilutha eThekwini, ngithi ake ngibeke owami umbono ngalolu daba.
Izwe lakithi liphansi kwenkulu ingcindezi yobugebengu obudlange iNingizimu Afrika yonkana. Manje ukugijimisa izigebengu kukhona umuntu olala phandle ongaziwa ukuthi uziphilisa ngani, ngibona sengathi ukunyanyalata lokho ekukhucululeni ubugebengu. 
","crime, law and justice"
190,"INDODA okusolwa ukuthi ibidle izidakamizwa ivulele ngenhlamvu esidlangaleni kunabantu ebebezihambela emarobhothini kwaV, eMlaza, maqede yabhekisa isibhamu kuyo yazidubula yafa izolo.
Indoda, eyaziwa ngokuthi ingumakhi wezindlu odabuka kwelinye lamazwe ase-Afrika, kuthiwa inguMnuz Sdu Sithole. Imangaze abaningi ngesikhathi imisa imoto erobhothini kwaV, yaphuma yavulela inhlamvu esidlangaleni, kungaziwa ukuthi idubula bani.
","crime, law and justice"
191,"LUSEYINDIDA udaba lowesilisa ongumakhi ozingqokloze ngesibhamu phambi komphakathi emarobhothini kwaV, eMlaza ngeSonto, okusolwa ukuthi ubexabene nowesifazane okuthiwa ubesebenzisana naye obemkweleta imali eningi.
UMnuz Sdu Sithole odabuka eMozambique kuvele ukuthi ngaphambi kokuzisakaza ngesibhamu ubhale kuWhatsApp wakhe exolisa kubangani ngokudubula abulale owesifazane othile. Komunye umbhalo wakhe ubethi isibhamu ubengasithengelanga ukubulala owesifazane kodwa ubenzela ukuzigada. Uqhuba athi akazi ukuthi ubengenwe yini kodwa uzozinikela emaphoyiseni. Akubhalile kusabalele ezinkundleni zokuxhumana kodwa umndeni wakhe uthi awazi lutho ngomuntu abexabene naye nokuthi kukhona nomuntu ambulele.
","crime, law and justice"
192,"UTHUKUTHELE uyaveva uyise wentombazane eyakhuleliswa ngobenguMengameli wezwe uMnuz Jacob Zuma, uNksz Nonkanyiso Chonco.
UMnuz Fartescue Chonco uthe sekumume emphinjeni ukwedelelwa wuZuma ekubeni agqekeza futhi wakhulelisa indodakazi yakhe, awe evuka nayo isishiywe wunina. Izindaba zokuthandana kukaNonka Chonco (24), onomuzi endaweni yabadla izambane likapondo eBallito noZuma (76), zavela sekubelethwe ingane esibhedlela esizimele saseHillcrest, iBusamed, ngo-Ephreli 12, okuwusuku okwazalwa ngalo uZuma. UChonco (86) uthe baxhumana ngocingo noZuma bavumelana ngokuthi bazobonana kodwa kuze kube yimanje abakabonani. 
",society
193,"IDINGA ukubukwa ngeso elibanzi indaba yenqubomgomo ehlongozwa wuMnyango weMfundo eyisiSekelo, okuhloswe ngayo ukufundisa abafundi abenza uGrade 3 kuya kaGrade 5 ngokukhishwa kwezisu kwabakhulelwe bengahlosile nokuvikela ukukhulelwa, ngokuthi badle amaphilisi athile emuva kokuya ocansini.
Inzima le nkinga ebhekene nohulumeni. Kuthiwa babalelwa ku-15 000 ezweni abafundi abakhulelwe. Isikhathi uhulumeni asinikeze umphakathi ukuba uphawule, sincane. Kuthiwe ukuphawula kuzophela ekupheleni kwezayo. Indaba yokukhulelwa kwabafundi kangaka ezweni elidume ngokuba neningi elingamakholwa, isho lukhulu. 
",society
194,"ZIFINYELELE kwangqingetshe izingxoxo zamaholo kwa-Eskom njengoba izinyunyana zicele ukuthi kungenelele uNgqongqoshe wezeziMali uMnuz Nhlanhla Nene nebhodi lakwa-Eskom ezingxoxweni zamaholo.
Izolo iNational Union of Mineworkers (NUM), iNational Union of Metalworkers of South Africa (Numsa) neSolidarity ithe ngeke ikwazi ukuphawula kabanzi ngesiphakamiso sakamuva se-Eskom ngoba izingxoxo zisesigabeni esibucayi. 
","economy, business and finance"
195,"ITHOLAKALE ishonile indoda (52) yaseMbongolwane obesekuphele isonto inyamalele emuva kokuthi iphume ngesudi yesele endlini yentombi ibalekela abalisa okuthiwa babeyifuna ngezibhamu.
Amaphoyisa akuqinisekisile ukuthi isidumbu sikaMnuz Kwazikwakhe Mfanothi Lushozi onyamalale ekupheleni kwenyanga edlule sitholakele sinamanxeba okungakaqinisekiswa ukuthi ngawani. ULushozi unyamalale ngoJuni 30 eKopokopo lapho okuhlala khona intombi yakhe emuva kokuthi kufike amadoda angaziwa emfuna ngezibhamu. Kuthiwa waphuma endlini enqunu ebalekela la madoda okuthiwa aphinde atshela intombi yakhe ukuthi afuna isibhamu sakhe.
","crime, law and justice"
196,"IYAQONGA ingcindezi yokuthi uhulumeni ehlise uphethroli njengoba amaqembu epolitiki nezinhlaka zomphakathi nezokuthutha okubalwa kuzo Inkatha Freedom Party (IFP), Democratic Alliance (DA), Organisation Undoing TAX Abuse (OUTA), nePeople Against Petrol and Paraffin Increase (Pappi) ziwufuna wehlile.
Esithangamini nabezindaba ebesiseTshwane, umholi weDA, uMnuz Mmusi Maimane, uthe uhulumeni we-ANC ulwa nabantu abampofu eNingizimu Afrika ngoba unyuse intela yezimpahla ebizwa nge-Value Added Tax (VAT) yasuka ku-14% yaya ku-15%, wanyusa intela ekhokhwa kuphethroli, wafaka intela kashukela kanti nophethroli unyuka njalo njengoba kusukela ngo-Ephreli kuze kube manje ubulokhu unyuka.
","economy, business and finance"
197,"BATHWALE kanzima abashayeli bezimoto ezincane ezithutha abantu iTaxify ne-Uber ngesikhathi bevinjezelwe osomatekisi enkundleni yezemidlalo eChesterville, eThekwini, ngoLwesihlanu.
Laba bashayeli abebengaphezu kuka-20 kuthiwa bavaleleke kule nkundla usuku lonke, osomatekisi bososeshini bezindawo ezakhele iTheku ÃƒÂ¢Ã¢â€šÂ¬Ã…â€œbebathumbeÃƒÂ¢Ã¢â€šÂ¬Ã‚Â nezimoto zabo, befuna uR5 000 imoto ngayinye ukuze idedelwe. Ngokusho komunye wabashayeli beTaxify, yena nozakwabo bavinjezelwe yizimoto ezincane ezintathu ngesikhathi bepake ngaphandle kwaseNyuvesi yaKwaZulu-Natal, eHoward College ekuseni.
","crime, law and justice"
198,"MHLELI: Ngivumelana noMnuz Bonginkosi Grey Phungula embonweni wakhe mayelana nohlelo okubikwa ukuthi sekusemome ukuba lukhonjiswe kwithelevishini. Lolu hlelo ngibona sengathi luzokwenyusa izinga nezibalo zokubulawa kwabantu besifazane uma abathandana nabo sebebabambile ukuthi bayabajolela.
Ngendlela okwenzeka ngayo, njengoba vele sanda isibalo samadoda azibulalayo ngenxa yezinkinga ezihlukahlukene, kusobala ukuthi eminyakeni emihlanu kusukela manje sizobe sinamadoda ambalwa ingxenye enkulu kuzobe kungabantu besifazane. 
","crime, law and justice"
199,"KUBOSHWE umfundisi waseGeorge, eWestern Cape, nengoduso yakhe, basolwa ngokubulala owesifazane ngasekuqaleni kwenyanga kaJulayi ukuze bahlomule ngemali yomshwalense wempilo abese bemuthathele wona. 
UNksz Siphosile Pamba (25) okhalelwe ngamasongo kaSigonyela ngoLwesihlanu lwesonto eledlule, eZone 9 eThembalethu, uvele isikhasha enkantolo yeMantshi eGeorge izolo ngezinsolo zokubulala uNksz Hlompo Mohapi (25) ofihlwe ngoMgqibelo.
","crime, law and justice"
200,"ANGASE asungule iqembu lakhe lezepolitiki uNkk Patricia De Lille osule kwiDA ngesonto eledlule ngesikhathi esephuma esikhundleni sakhe sokuba yiMeya kaMasipala waseCape Town.
UNkk De Lille uthe uzocacisa kuleli sonto ngezinhlelo zekusasa lakhe kodwa kunamahlebezi aqinile okuthi uzosungula iqembu lakhe namakhansela asule kwiDA ngesonto eledlule.
",politics
201,"BUCHITHEKE bugayiwe kubalisa ababili nowesifazane oyedwa ababanjwe oqotsheni, beqeda ukuhlinza inkomo yokwebiwa kodwa babanjwe sebehlukaniselana inyama eMkhumbane, eMondlo, ekuqaleni kwesonto.
Isolezwe ngeSonto lithole ukuthi uMnuz Vusumuzi Ngcobo (54) , Mnuz Lindokuhle Xulu (24), noSelby Nonhlanhla Xulu (48), baswele umgodi wokucasha kungena ezakwasidlodlo zingasadle nkobe zamuntu, zabashaqa.
","crime, law and justice"
202,"KUTHIWA ubesephila ngokucasha ngenxa yokuhlukunyezwa owesifazane waseNanda okusolwa ukuthi ubulawe obeyisoka lakhe elizinikele emaphoyiseni.
Usathuthumela umndeni kaNksz Thandazile Hlengwa (40) waseCongo, eNanda, isidumbu sakhe esitholakale namanxeba okugwazwa ngaphansi kombhede ngeSonto. Umufi kuthiwa ubeqashe kwaSkhokhokho khona eNanda okuyilapho ebulawe khona. Umfowabo uMnuz Sipho Njapha, uthe umufi ubengasahlali emqashweni ngoba ebalekela umsolwa athandana naye ngo-2015.
","crime, law and justice"
203,"AKUCACI ngokubulawa kowesilisa waseMkhomazi okuthiwa uke wasebenza ematekisini, okusolwa unogada wendawo yobumnandi eThekwini ngokushona kwakhe.
UMnuz Percy Ndlovu (32), kuthiwa udutshulwe entathakusa yangoLwesihlanu endaweni yobumnandi ePhoyinti, eThekwini. Abangani bakhe nabamaziyo balokhu bekhale njalo ezinkundleni zokuxhumana ngoNdlovu okuthiwa ubedume ezindaweni zobumnandi, edume nangokwazisa umndeni wakhe. Izolo Isolezwe lihlulekile ukuthola umndeni kamufi nemininingwane ngokushona kwakhe. Omunye wabangani bakhe ocele ukungadalulwa, uthe bazana nomufi besahlala enkabeni yeTheku kodwa akanalwazi ngeminye imininingwane ngokubulawa kwakhe.
","crime, law and justice"
204,"NAKUBA iMavela High iyisikole sasemakhaya eJozini, okungenye yezindawo ezisasalele emuva kwezentuthuko kodwa siyakwazi ukudlisela ogageni izikole zasemalokishini nasemadolobheni njengoba sesikhiqize odokotela abacela ku-20, kusukela sasungulwa ngo-1980.
Uma ufika kulesi sikole ubona izindonga zaso ulahlekelwa ithemba ngenxa yokuba sesimeni esingagculisi kodwa ubhema ukholwe uma usuchazelwa ngempumelelo yaso.
",education
205,"I-ANC KwaZulu-Natal isiphinde yakugcizelela okushiwo uMengameli uCyril Ramaphosa yathi ngeke iwulokothe umhlaba ongaphansi kweSilo samabandla uGoodwill Zwelithini.
Ekhuluma engqungqutheleni ebidingida udaba lomhlaba eCoastlands Hotel, eThekwini, izolo uMdidiyeli we-ANC KwaZulu-Natal, uMnuz Mike Mabuyakhulu, uthe umhlaba owu-13% osezandleni zamakhosi awukho ezinhlelweni zabo zomhlaba abazowuthatha ngaphandle kwezinxephezelo.
",politics
206,"MHLELI: Thina siyisizwe esifundiswe ukuthi uma umuntu omdala ebona ubugwegwe ekwenzeni komuntu omusha, engezokuba nalo ikusasa eliqhakazile ngenxa yezinyawo zakhe ezinamabatha, umuntu omdala usheshe abone ukuthi ikusasa lakhe alicacile.
Ukutshelwa komuntu omusha ukuthi ikusasa lakhe limfiliba kusuke kungasho ukuthi uyaqalekiswa ngalokho. Naba abaholi bombusazwe bamatasa balwa izimpi zabo zezikhundla, ukuze bezohlala bephethe kodwa abakhathalele ukuthi isizwe silimala kangakanani ngokwenza kwabo.
",society
207,"ABEBEYIZITSHUDENI asebehlale isikhathi eside bengaqashwa emuva kokuphothula izifundo zabo basabisa ngokungazibandakanyi ezinhlelweni zokuvota ngoba bekhala ngokunganakwa.
Laba abebeyizitshudeni abebevela ezindaweni ezahlukene KwaZulu-Natal, bamashele eCity Hall eThekwini beyozwakalisa ukukhathazeka kwabo ngokungaqashwa kwabo yize sebephothule izifundo zabo. Bathe bazimisele nangokuba nokhukhulela- ngoqo wemashi ozoba sezifundazweni ezahlukene bezwakalise ilaka labo ngokungaqashwa.
",education
208,"KUSAQHUBEKA ukubulawa kwabantu eMbumbulu ngenxa yombango wengoma namatekisi phezu kokuba inkosi yesizwe uMnuz Khehla Makhanya noNgqongqoshe wezokuPhepha KwaZulu-Natal uMnuz Mxolisi Kaunda sebekhuzile bathi akubekwe phansi izikhali.
Sebeyisishiyagalombili manje abantu asebebulewe kule ndawo emasontweni amathathu edlule kusukela kuqale impi yomshoshaphansi okusolakala ukuthi isisusa sayo wumbango wengoma namatekisi esigodini sakwaNgqinya.
","crime, law and justice"
209,"MHLELI: Ngithi angidlulise lokhu ikakhulukazi kule nyanga yamadoda aseMzansi.
Kunemashi yabesifazane ebihleliwe ngomhlaka 19 Julayi 2018 eqondaniswa nale nyanga ngoba kwabesilisa ekhuluma ngokuhlukunyezwa kwabantu besifazane nezingane akhona namadoda abeyingxenye yayo okuyinto enhle kakhulu ukuze kuzwakale ulaka lawo amadoda. Ngiyafisa ukuba izinhlangano ezithi zikhulumela amadoda kuthi kule nyanga ezoqala u-Agasti zisukume zihlele imashi yokuhlukumezeka okubhekiswe emadodeni ngabantu besifazane. 
","crime, law and justice"
210,"UNGQONGQOSHE weMfundo ePhakeme useyalele abesikhwama esiboleka izitshudeni imali yokufunda, iNational Student Financial Aid Scheme (NSFAS), ukuthi bangaqhubeki nokwamukela izicelo zezitshudeni ezifuna ukuxhaswa ngemali ngonyaka ozayo.
Encwadini ebhalwe nguNkk Naledi Pandor, ayibhalele uSihlalo webhodi lakwaNSFAS, uMnuz Sizwe Nxasana, eputshukele kwabezindaba, uthe ukhathazekile ngendlela isikhwama esihlela ngayo izinhlelo zokuxhasa izitshudeni, okubalwa kuzo ukuphuza kwaso ukuphasisa izicelo nokuphuza ukukhokhela izitshudeni eziphasisiwe. 
",education
211,"MHLELI: Kwelakho elingakhethi iphela emasini, ake ngithembe ukuthi uzolishicilela lolu daba lwami. Benginemali ebengiyonga kwa-Old Mutual, okuthe uma sengibona ukuthi itoho lizophela noma inini nganquma ukubazisa kwa-Old Mutual.
Nangempela bangikhokhelile imali ekade ngiyilondolozile. Inkinga yami isekutheni ngoJuni 26 baphinde bayibamba imali noma sengibazisile ukuthi ngeke ngisakwazi ukukhokha ngoba itoho selizophela.
","economy, business and finance"
212,"UKHUNGATHEKILE umndeni wakwaMathonsi kwa-H eNtuzuma okufe indodana yawo edutshulwe kubhiyozwa emuva komngcwabo wendoda ebisolwa ngobugebengu.
UThandolwethu Mathonsi (19), okuthiwa ubeyisikhokho ekushayeni isidudla, kuthiwa ufike kubhiyozwa ezokwenza adume ngazo ehamba ngemoto kayise iToyota RunX ebisetshenziswa nguye isikhathi esiningi. Ngesikhathi ethi uyapaka kuqhamuke umuntu wamdubula kabili.
","crime, law and justice"
213,"ISIMISIWE emsebenzini iMenenja kamasipala waseJozini ngemuva kokukhala kwamakhansela ngo-R11 million osebenze kwakhiwa umgwaqo oyikhilomitha elilodwa eMkhuze nezigidi ezintathu zokulungisa amahhovisi omkhandlu.
UMnuz Kuhle Khumalo umiswe ngoMsombuluko ebusuku ngo-9 ngemuva komhlangano wamakhansela obusemini. Umiswa nje bese kuqalwe uphenyo olwenziwa yiMunicipal Public Account Committee (MPAC) oluqalwe ngesonto eledlule.
","crime, law and justice"
214,"UMENGAMELI we-ANC uMnuz Cyril Ramaphosa udonse ngendlebe amalungu enhlangano ngokuthi akalindele muntu ozogijima aye enkantolo eyophosela inselelo ingqungquthela nobuholi obusha KwaZulu-Natal.
URamaphosa ubekhuluma emuva kokumenyezelwa kwemiphumela yokhetho lwezikhundla zobuholi obusha KwaZulu-Natal engqungqutheleni yesishiyagalombili ebihleli eDurban University of Technology izolo. Le ngqungquthela eke yaphonselwa inselelo enkantolo, iqale ngoLwesine yasongwa izolo. 
",politics
215,"AMADODAKAZI kalowo owayeyinkosikazi kaDkt Nelson Mandela, uWinnie Madikizela-Mandela, asaqhubeka nokulwela ubunikazi bomhlaba kaMandela oseQunu okunesithabathaba somuzi kuwo. 
Ngokwephephandaba eliphuma ngeSonto, iSunday Times, uZindzi noZenani Mandela, sebefake lolu daba eNkantolo yoMthethosisekelo ukuphikisa isinqumo senkantolo yokudluliswa kwamacala (Supreme Court of Appeal), esachitha uMdikizela-Mandela ngesikhathi efuna ubunikazi bale ndlu. 
","crime, law and justice"
216,"I-ANCYL KwaZulu-Natal isiphumele obala yathi ifuna uMnuz Mdumiseni Ntuli ukuthi akhethwe njengoNobhala we-ANC KwaZulu-Natal engqungqutheleni yesifundazwe okulindeleke ukuthi isingathwe ungakapheli uJulayi.
Ekhuluma emcimbini wokusonga inyanga yabantu abasha ehholo lomphakathi iMichael Gwala eNtshangwe, uMgcinimafa we-ANCYL uMnuz Thobelani Ncampalala, uthe bafuna ukuthi abantu abasha bangene ezinhlakeni ze-ANC ukuze nabo bahlale etafuleni uma sekuthathwa izinqumo. 
",politics
217,"

UMHOLI we-Economic Freedom Fighters, uMnuz Julius Malema, usegxeke impatho etholwe uMnuz Duduzane Zuma ngesikhathi evela enkantolo izolo.
UZuma ubevele enkantolo yamacala athinta imali wanikezwa ibheyili kaR100 000 ecaleni lenkohlakalo lapho esolwa ngokuthi wazama ukugwazela owayeyiPhini likaNgqongqoshe wezeziMali, uMnuz Mcebisi Jonas, ngoR600 million kodwa uJonas wawunqaba.
Izolo uMbuso ubeke uDuduzane icala lenkohlakalo kodwa udaba olube sematheni kakhulu ezinkundleni zokuxhumana ukuvela kwakhe efakwe ozankosi ezinyaweni, okuvame ukwenziwa uma kuvela abasolwa ababhekene namacala abucayi. 
Umbuzo obuhamba phambili ezinkundleni ngowokuthi ufakelweni ozankosi ngaloluya hlobo ekubeni kunguye ozinikele emaphoyiseni. 
Ekhuluma nentatheli yeSABC ngoLwesibili uMalema uthe uDuduzane usezoba yiqhawe kuleli ngoba abantu bazozwelana naye ngenxa yendlela aphathwe ngayo. 
""Akumele senze abantu okungenzeka ukuthi baphule umthetho amaqhawe ngenxa yendlela esibaphatha ngayo. Buka into eyenzeke kuDuduzane. Namhlanje uDuduzane uyiqhawe ngenxa yendlela aphathwe ngayo enkantolo. Abantu baseNingizimu Afrika bayazwelana nabantu ababukeka engathi bayizisulu. Akumele sihlasele abantu okungenzeka ukuthi bayizigebengu ngendlela ezobaphendula amaqhawe,"" kusho uMalema. 
Uqhube waveza nokuthi kumele abantu abasolwayo balandelelwe kuphela uma sekunobufakazi obanele ukuthi babhekane nengalo yomthetho enkantolo. 
""Kunomehluko phakathi kwepolitiki necala elisenkantolo. Enkantolo kumele uveze ubufakazi obungashiyi ungabazane ngezinsolo umsolwa abekwa zona. UMalema ufike abange umsindo abange umsindo, bese beyagxuma abeNPA ngisho bengenabo ubufukazi. Ngakho kumele sikwazi ukukuhlukanisa lokhu kokubili. Sizoqhubeka sibange umsindo ngezinto esizisolayo kodwa oKlebe neNPA akumele badudwe ngabakuzwa ePhalamende. Kumele baqhubeke bona bayofuna ubufakazi, uma sebebutholile kumele baphathe abasolwa ngendlela ngoba ukungakwenzi lokhu kubaphendula amaqhawe,"" kuphetha uMalema.Ãƒâ€šÃ‚Â 
Icala likaDuduzane lihlehliselwe uJanuwari 24 wonyaka ozayo ngoba kusaqhubeka uphenyo.





","crime, law and justice"
218,"MHLELI: Ngibhala le ncwadi ngisuswa udaba oluke lwaba sematheni olwakhulunywa uMnuz Julius Malema. Impela bonke laba bantu abamkhuzayo kuyacaca ukuthi abakaze basebenze nabomdabu baseNdiya noma babasebenzele.
Mina ngisebenzela owomdabu waseNdiya. Ayikho inhlobo yosizi engingaluthwele. Uyangithuka zonke izinsuku zikaThixo aze angibeke isandla ngezinye izinsuku. Ungihlukumeza sengathi angiyena umuntu ophilayo onemizwa nenhliziyo. 
",politics
219,"MHLELI: Kanti ngempela yini eyolekelela izingane zabantu abantulayo esihlukwini sokushaywa zilinyazwe abantu okufanele engabe bazinika uthando njengothisha bazo. Angihambisani nesiphakamiso seCOSAS sokuziphindisela kodwa ngicabanga ukuthi kuzomele ilekelele abazali ekuvuleni amacala ezinkantolo nokwenza isiqiniseko sokuthi abenzi bokubi bayaboshwa.
Ngisuswa wudaba olwaphuma kwiSolezwe langomhla ka-29 June 2018 lapho kwavela udaba lomfundi (9) waseMfume ofunda esikoleni iBaniyena Primary School olaliswe esibhedlela eyohlinzwa isandla ngenxa yokulinyazwa uthisha ngoba wayedlala eshaya amafoli, kwathinteka isicabha sekotishi likathisha. Wubulwane njena lobu mawulandela kahle isizathu sokushaywa kwezingane. 
","crime, law and justice"
220,"ILAHLWE yicala yafakwa ohlwini lwabahlukumeza ngokocansi indoda yaseScotland okuthiwa isibaqedile abesifazane ilala nabo kodwa ibe ingenawo umphambili, ibalutha ngokuthi inawo bese ibadlokodla ngento ethize esikhundleni somphambili.
Kuthiwa uMnuz Carlos Delacruz (35) ubebathatha abesifazane abayise endlini yakhe, afike acime ugesi bese ethatha le nto yakhe engaziwa abadlokodle ngayo. 
","crime, law and justice"
221,"INKAMPANI ephehla ugesi eNingizimu Afrika, i-Eskom, ithi luzoqala phansi uhlelo lokunqanyulwa kukagesi emuva kokuthi abanye abasebenzi bayo belaxaze umsebenzi bavala amasango aya eziteshini zikagesi ngoba befuna ukukhokhelwa amabhonasi.
Esitatimendeni, i-Eskom itshele amakhasimende ayo ukuthi mawabe nezinhlelo zokulungiselela ukunqanyulwa kukagesi futhi abheke nama-website omasipala bawo. 
","economy, business and finance"
222,"KUBOSHWE isihlobo ngokuthunjwa kosana olunezinyanga ezintathu lwaseHibberdene, olwanyamalala ngenyanga edlule.
Ubusulahle ithemba umndeni kaLuyanda Simamane, obumthungatha nasezibhedlela, watholwa ngoLwesine eLamontville, eThekwini. Unina kaLuyanda uNksz Vuyisile Simamane (21), uthe kuboshwe umzala wakhe. Kusolwa ukuthi ingane yebiwa ngowesifazane othandana nalo wesilisa oboshiwe. UNksz Simamane uthe lo wesifazane wayeqala ngisho ukumbona kodwa wayazi ukuthi uthandana nomzala wakhe.
","crime, law and justice"
223,"SIKHULU isikhalo kwabanye abazali asebefisa ukuthi ngabe izikole sezivuliwe njengoba bekhala ngokuhlupha kwezingane. Ezinkundleni zokuxhumana sekwenziwe nehlaya lencwadi esabalalisiwe, okuthiwa ibhalwe abazali bebhalela othisha benxenxa ukuthi zivulwe izikole. Yize lokhu kwenziwa ihlaya, bakhona ngempela abazali abangazi ukuthi bazokwenza kanjani ukuthi izingane zingabi nesithukuthezi emakhaya. Uma amaholidi ezingane engahlelelwe, zigcina ziganga, zenze nezinto ezizozixabanisa nabazali.
OyiMarketing Manager yakwaBudget Insurance, uNkk Susan Steward, uthe okuningi kokujabulisa izingane kudinga imali. Uthe ikhona indlela yokugwema ukuchitha imali eningi kodwa uphinde ujabulise izingane. Uveza ukuthi kubalulekile ukuhlela amaholidi okuvalwa ezikole, kubekwe nemali. Nazi ezinye zezinto ezingamasu okujabulisa izingane.
","crime, law and justice"
224,"SEKUBOSHWE indoda yesibili ngokubulawa komholi wophiko lwentsha kwi-ANC, odutshulwe ngakubo eMlaza ephuma engqungqutheleni yenhlangano ngoMgqibelo.
UMnuz Bongani Usher Mkhize (25), ubenguSihlalo we-ANC Youth League (YCL) eCoastal KZN College eyiPhini likaSihlalo we-ANC ku-ward 88 eMlaza. Indoda yokuqala eneminyaka ewu-29 izinikele emaphoyiseni ngosuku lobugebengu. Izolo amaphoyisa aveze ukuthi sekuboshwe indoda eneminyaka ewu-24 mayelana nokufa kukaMkhize. 
","crime, law and justice"
225,"IZAZI zomnotho zigqugquzela abantu ukuthi babophe izifociya futhi bamukele ukuthi intengo kaphethroli izolokhu yehla yenyuka, ngendlela okwenzeka ngayo ngoba uhulumeni akakezi namasu okwehlisa intela kaphethroli.
UMnuz Doctor Sangweni oyisazi somnotho enkampanini iDolsden Oracle, uthe uphethroli othengwa kwamanye amazwe uthengwa ngentengo ebekwe ngamazwe awukhiqizayo bese uma ufika kuleli ufakwe intela ehlukene okungekaphethroli nesiza abalimele ezingozini zomgwaqo.
","economy, business and finance"
226,"KUKHALWA nxazonke ngowesifazane waseCato Ridge okusolwa ukuthi udutshulwe wabulawa umakhi bebanga imali abeyikweleta.
 UNksz Cacisile Gumede (34), obengumabhalane eMsunduzi Clinic, eCato Ridge ophinde abe yilungu lesigungu esiphezulu egatsheni le-ANC kuwadi 1 kule ndawo, kusolwa ukuthi udutshulwe nguMnuz Sdu Sitole, odabuka eMozambique obemakhela indlu, ngoMgqibelo, ebusuku.
","crime, law and justice"
227,"USEKOLUNYE utaku uMnuz Mduduzi Manana osule esikhundleni sokuba yilungu lePhalamende kuleli sonto njengoba amalungu ekomiti ebelizomqondisa ubugwegwe efuna akhokhe izindleko zawo.
UManana owayeyiPhini likaNgqongqoshe weMfundo ePhakeme kodwa wasula ngemuva kokushaya abesifazane endaweni yobumnandi, uzisulele ePhalamende ngoLwesibili wathumela incwadi ehhovisi likaSotswebhu we-ANC izolo emazisa ukuthi useyasula.
","crime, law and justice"
228,"

USOBISHINI owesifazane waseSobantu, eMgungundlovu, okweleta umasipala waseMsunduzi uR220 000 wezindleko zamanzi, ukuthuthwa kwendle kanye nokuqoqwa kukadoti. UMasipala uveze ukuthi le mali eyeminyaka engu-14 edlule. 

Umnikazi wendlu, uNksz Nomusa Ngcobo, uthe umndeni wakhe wathenga lo muzi ngo-1999 kodwa itayitela langabhaliswa ngaphansi kwegama lo muntu womndeni, okuyinto abebengayazi. 

UNksz Ngcobo uvumile ukuthi abakaze bakhokhe ngisho isenti selokhu baqala ukuhlala kule ndawo ngoba abakaze bathole incwadi ebayalela ukuthi bakhokhe. Uthe owayengumnikazi wendawo ubazise ngenyanga edlule sebehlelela ukubhalisa indlu ngaphansi kwabantu bomndeni. 





","crime, law and justice"
229,"ULALE ebaliwe owesifazane waseChina obenikela ngocansi emadodeni abhale ezinkundleni zokuxhumana ukuthi ofunayo akeze kuye uzomnika aze acikeke. Lokhu kwenzeke eHaitang Bay.
Kuthiwa lo wesifazane odalulwe ngokuthi unguNksz Ye uboshiwe ngecala loku-khangisa ngocansi. Kuthiwa lesi sime-mezelo sale ntokazi sidale isiyaluyalu esingakaze sibonwe njengoba izinkumbi zamadoda bezithutheleka ehhotela ebihleli kulona. 
","crime, law and justice"
230,"UMHOLI womphakathi oyisilomo, odume nangokutetemukisa izingane zendawo aziyise ebhishi, usolwa ngokudlwengula amantombazanyana ayisikhombisa. UMnuz Xolani Ngidi, oneminyaka ewu-40, kuthiwa ubedlwengula amantombazanyana aneminyaka esukela kwemine kuya ku-12 ngezindlela ezahlukene. Amanye kuthiwa ubewabiza, awagcobe uVaselina bese ewanukubeza.
Ngokwabazali balezi zingane, umsolwa unguSihlalo weCommunity Policing Forum (CPF) emijondolo yaseManyaleni, e-Unit 2, eChatsworth ngaseThekwini.
","crime, law and justice"
231,"BAGWETSHWE odilikajele abalisa abathathu abalahlwe ngamacala okubulala ngesihluku amaphoyisa esigamekweni esenzeke ngoSepthemba 2015 emijondolo yaseNamibia, eNanda. IJaji laseNkantolo eNkulu eThekwini uXolile Ntshulana likhiphe lesi sigwebo ngoMgqibelo lathi sizobafundisa isifundo ababulali abangakhombisi ngisho ukuzisola.
ULindokuhle Mchunu (20), uSboniso Khubisa (22) noSabelo Mkhize (28) baphinde bengezelwa eminye iminyaka ngamanye amacala. Bathola iminyaka engu-15 ngokubamba inkunzi behlomile, emihlanu yokuzama ukubulala baphinda bathola eminye engu-15 nezinyanga ezingu-12 ngokutholakala nezibhamu nezinhlamvu okungekho emthethweni.
","crime, law and justice"
232,"UBEPHUME kubo eyotadisha umfundi waKwaMshayazafe, eNanda, oshiswe ngempelasonto nesoka lakhe, nokusolwa ukuthi bashiswe obeyisoka lobegadiswe umjondolo okwenzeke kuwo isehlo.
UNomasonto Zuma (17) obefunda uGrade 11 eSiyathuthuka High, ushe wangqongqa noMbusiseni Langa (18) ngentathakusa yangeSonto. Lesi sehlo kuthiwa sisuswe yingxabano ebiphakathi kukamsolwa nobeyintombi yakhe ebigada umjondolo oshile.
","crime, law and justice"
233,"MHLELI: Ngoba isiphekiwe sengithi mangiyiphule ngiyihlukanise ngezithebe mayelana nodaba oluphakanyiswe ngokubanjwa kwabantu eNquthu obelushicilelwe ephephandabeni lomhla ka-13.
Yiqiniso elingephikwe lelo, sengikubone izikhawu kwenzeka phambi kwami kuyilapho ngingeke ngenze lutho. Bayabulala laba bafana abadlali. Imbangela yakho konke lokhu wukucanasa kwabashushumbisi bezidakamizwa ezidayisa udede kuleli dolobha. 
","crime, law and justice"
234,"ANGAPHEZULU kuka-100 amagatsha e-ANC KwaZulu-Natal angeke abe yingxenye yengqungquthela yokukhetha ubuholi besifundazwe eqala namhlanje enyuvesi yaseZululand, oNgoye.
Lawa magatsha awazange ahlangabezane nemibandela ebekiwe yokuthi akwazi ukuthamela ingqungquthela. Kanjalo nobuholi bezifunda ezintathu okuke kwaba nezehlakalo zokubulawa kwabaholi okuyiHarry Gwala, Moses Mabhida neLower South Coast buhlakaziwe, buzoya kule ngqungquthela kodwa abuvoti. 
",politics
235,"UMZALI oziba ingane uma imbikela ngokunukubezwa kunamathuba amaningi okuthi naye akhalelwe ngamasongo kaSigonyela.
Lokhu kushiwo uConstable Lihle Mlotshwa woPhiko oluphenya amacala odlame emndenini, oluvikela izingane, luphenye namacala athinta ucansi, iFamily Violence, Child Protection and Sexual Offenses Unit (FCS), ngesikhathi kunemashi yezingane ezifunda ezinkulisa zaKwaNgcolosi, izolo.
","crime, law and justice"
236,"ISIGUNGU esiphezulu se-ANC sijube ikomiti elixazulula izikhalo ukuthi lisebenzisane nethimba lesikhashana le-ANC eKZN ukulungisa zonke izikhalazo zamalungu ayise le nhlangano enkantolo.
Esitatimendini esikhishwe nguNobhala jikelele uMnuz Ace Magashule izolo ngemuva komhlangano wesigungu esiphezulu obuse-Irene, ePitoli, ngoMsombuluko, uthe uma kwenzeka lokhu bazokwazi ukuxazulula izinkinga ezikhona ngaphandle kwasezinkantolo. 
","crime, law and justice"
237,"KUMISIWE ukufunda okwesikhashana esikoleni eBunguni Secondary kulandela ukuvuka umbhejazane kwabafundi, bashisa isikole bekhala ngokungabibikho kokudla.
Izolo akuzange kufundwe kulesi sikole esiseNkanini, eMuden ngaphandle kwaseGreytown, emuva kwesigameko sangoMsombuluko lapho abafundi beqale bashaya khona othisha ngamatshe, baphihliza nezimoto zabo. Kuthiwa othisha baphume sebephelezelwa amaphoyisa. Abafundi basale baphihliza wonke amawindi esikole basokhela ngomlilo sasha sangqongqa. 
","crime, law and justice"
238,"AKUVUMI ngisho ayibuke indlu okushe kwangqongqa kuyo indodakazi yakhe eneminyaka ewu-19, eshone igoyise isoka KwaDukuza kuleli sonto. 
UNksz Gugu Dludla (35), obengekho ngesikhathi kwenzeka lokhu, uthi uvuswe wucingo ngeSonto ekuseni obemshayela emazisa ukuthi indodakazi yakhe uLuwiza Dludla (19) yaseZimpempeni nesoka lakhe bokheleke ngomlilo ezintatha ngeSonto.
","crime, law and justice"
239,"MHLELI: Bengicela kwabohlanga kesibheke emuva lapho sisuka khona ukuthi ngabe sisayibambe ngakho noma isisiphunyukile isidla utshani? Ake sibheke isimo phansi kwalezi zihloko ezilandelayo.(1)imisebenzi (2)ubugebengu (3)ezokuhlaliswa kwabantu.(4)umhlaba.(5)abohlanga.
Ngike ngizibuze ukuthi imbangela yokuswela umsebenzi ngabe yini? Ngike ngibone izikhangiso zomsebenzi ziziningi futhi zisho nemiholo emihle bese ngixakeka ukuthi pho kungani izingane zakwethu zihlale zikhala ngokungaqasheki zibe zifundile. Uma ulandelisisa inkinga ngamava.
","crime, law and justice"
240,"SEZIQALE phansi izinkinga esikoleni samabanga aphezulu eMbumbulu esacishe savalwa ngenxa yokungaziphathi kahle kwabafundi, asebekhala ngesibhaxu kuthishanhloko.
Abafundi baseMbambangwe Secondary abafunda u-matric badube amakilasi izolo nangoLwesithathu bekhala ngokuthi abasakwazi ukubekezelela ukushaywa nguthishanhloko, bakhala nangokuthi uyabathuka. Njengoba abafundi abaningi baka-matric bezoqhubeka nokufunda uma kuvalwa izikole namuhla, abaseMbambangwe abacele ukungadalulwa bathe abalubhadi esikoleni. Bathi sekukaningi bekhononda ngokushaywa manje sebenqume ukulusukumela lolu daba. Izolo bathe sebecele ukubonana nothishanhloko bamtshele okokugcina ngezikhalo zabo.
","crime, law and justice"
241,"BANGASE babhekane nezimbila zithutha abasolwa ngobutabane abazohambela umhlangano wamaNazaretha, aseBuhleni kaJulayi njengoba sekusabalele amahlebezi okuthi bazothelwa isibhaxu uma beke bafika.
Amalungu aleli bandla okuthiwa adinwe ayaveva ngezitabane okuthiwa uma zisemhlanganweni noma entabeni zisuke zize emfuleni wokweshela, noma ziye ocansini nezithandana nabo, ahlanganise uhla lwamalungu lwabasolwa ngokuba yizitabane athi kumele bathelwe induku uma befikile. Abanye kulaba abakulo luhla kuthiwa bathatha amantombazane nabafana babathembise ukuthi bazokwelashwa njengoba kuzobe kuzokhulekwa, uma sebefike babajikele babanukubeze.
","crime, law and justice"
242,"IZIKHULU zamabhange ezingamalungu eBanking Association of South Africa (Basa) zithi zizimisele ukutakula izinkampani zikahulumeni ezinenkinga yezimali ukuze zingacwili kakhulu ezikweletini.
Lesi simemezelo senziwe yisikhulu esiphezulu seBasa, uMnuz Cas Coovadia oveze ukuthi ngoLwesibili kaJuni 19 babenomhlangano noNgqongqoshe wezeziMali, uMnuz Nhlanhla Nene, owamaBhizinisi kaHulumeni uMnuz Pravin Gordhan nePhini likaNene, uMnuz Mondli Gungubele.
","economy, business and finance"
243,"BEKULINDELEKE ukuba libuyele enkantolo maduze ukuze kuqale ukuthethwa kwecala elithinteka kulo lokulunyiswa kwabantu ngezinja iphoyisa elidutshulwe ngoyaba lwezinhlamvu lingena emzini walo.
UConstable Musawenkosi Khwela ubephuma emsebenzini ngoLwesihlanu ngo-10 ebusuku ngesikhathi ehlaselwa ngabantu abangaziwa emzini wakhe eZwelibomvu ngaKwaNdengezi, bamdubula, walimala kanzima. Ulaliswe egunjini labagula kakhulu esibhedlela. 
","crime, law and justice"
244,"SEKUPHUME incwadi eyalela ukuthi kuboshwe igeza lomlingisi eliyisilomo emdlalweni woMzansi Magic, iThe Queen elisolwa ngokungondli.
Lo mlingisi leli phephandaba elingeke limdalule ukuvikela ingane, kuthiwa sekuphele izinyanga ezinhlanu engayondli indodana (2) yakhe. Kuthiwa umlingisi unamanye amadodakazi amabili ahlale ebonakala nawo ezinkundleni zokuxhumana ejabule. Kodwa akanaso isikhathi sale ndodana. 
","crime, law and justice"
245,"KUSASA, iNingizimu Afrika izobe igubha usuku oluthinta abaningi kuleli, uSuku lweNtsha. Ngokomlando uJuni 16 waba wusuku olubalulekile ngo-1976 eSoweto lapho kwabhikisha khona izinkulungwane zabantu abasha begqoke imifaniswano yabo yezikole belwisana nokufundiswa nge-Afrikaans ezikoleni. Kwabhikisha abafundi ababalelwa ku-20 000.
Ngokwezibalo ezivela kwaSA History kwabulawa abafundi ababalelwa ku-176 kulo mbhikisho. Omunye walabo bafundi kwaba nguHector Pieterson (13), isithombe sakhe esasabalala umhlaba wonke esezingalweni zikaMbuyisa Makhubu owayeneminyaka engu-18 ngaleso sikhathi. 
","crime, law and justice"
246,"KUZOPHELA ukushaywa umoya emahhovisi kosigaxamabhande bamaphoyisa asebezophakwa emgwaqweni balwe nobugebengu obehlukene, ikakhulukazi ukubanjwa kwenkunzi kwezimoto zemali nokubulala.
Izolo ngaphambi kokuthi uNgqongqoshe wamaPhoyisa, uMnuz Bheki Cele, noKhomishana wamaphoyisa, uLt-General Khehla Sitole, bethule izinhlelo zabo zokulwa nobugebengu esithangamini nabezindaba, kubikwe izenzo ezintathu zokubanjwa kwezimoto zemali eMpumalanga.
","crime, law and justice"
247,"MHLELI: Ake ngithathe leli thuba ngizwakalise umbono wami malunga nokumiswa kwengqungquthela ye-ANC. Isifundazwe sakwaZulu Natal siyisifundazwe ongafunga uthi sabulawa yiqili maqe lazifela zonke izinto ezingakhi ziqala la. Lokhu okwenzekile kucacisa ngokusobala ukuthi i-ANC izibulala yona ngoba kusho ukuthi njalo uma kukhona ukungaboni ngasolinye kuyiwa ezinkantolo.
Uma i-ANC ihluleka ngo-2019 ingakhali ngamuntu, izisole yona. Futhi kungase kuqhubeke ukubulawa kosopolitiki emuva kwalesi sivimbelo senkantolo ngoba uzokhumbula ukuthi izifunda noma amagatsha abengeyona inxenye yengqungquthela okubalwa kuzo iHarry Gwala, Moses Mabhida nangala ko South Coast yilapho kwabulawa abantu okusolakala ukuthi babengahambisani nokuba khona kwengqungquthela.
","crime, law and justice"
248,"Bavuke umbhejazane osomabhizinisi abanezinkontileka zokuqoqa udoti eThekwini bachitha udoti emgwaqweni uM4 edolobheni bekhala ngokungakhokhelwa.
Baqale ngokuqoqana ngaphandle kwaseMoses Mabhida Stadium lapho bekulindeleke ukuthi imenenja kamasipala, uMnuz Sipho Nzuza, ibe khona ukuze bayinike uhlu lwezikhalo zabo njengoba bethi sekuyophela izinyanga ezintathu bengaholelwe. Umbhikisho ubuhlanganisa izinhlangano zosomabhizinisi ezehlukene okubalwa kuzo Isandlwana, Kojo, MKVA, Umlazi Business Forum neDelangokubona. 
","economy, business and finance"
249,"UMXHUMANISI wobuholi besikhashana be-ANC KwaZulu-Natal, uMnuz Sihle Zikalala, ucacise ngenhloso yakhe yokuhambela icala lobengumengameli uMnuz Jacob Zuma osolwa ngenkohlakalo. UZuma ubevele okwesibili eNkantolo eNkulu eThekwini ngoLwesihlanu lapho kubonakale khona inqwaba yabaholi namalungu e-ANC eyomeseka. UZikalala uthe ukubonakala kwakhe eseka uZuma kungenxa yokuthi usuke efuna ukuqondisa ukukhuluma okungekuhle okusabalele ngabaholi benhlangano.
Uthe usuke eziyele njengesakhamuzi sakuleli hhayi njengelungu noma umholi we-ANC KwaZulu-Natal. Uveze nokuthi usazoqhubeka nokuya ngoba akaboni hlazo yena kulokho.
",politics
250,"UMENGAMELI we-IFP Inkosi Mangosuthu Buthelezi uxwayisa ngokuthi uma udaba lomhlaba wamakhosi lungaxazululwa luzodala ukuthi kubheduke udlame bese kuchitheka igazi. 
Ekhuluma izolo emhlanganweni wezinsuku ezine lapho kubhungwa khona ngodaba lomhlaba wamakhosi eMayville, eThekwini, uButhelezi uthe kumanje abantu baqalile ukuzithathela umhlaba ngendlela engekho emthethweni ngemuva kwekhwelo le-EFF.
",politics
251,"UMHLAZIYI wezepolitiki ozimele, uMnuz Thabani Khumalo, uthi ubuholi be-ANC kuzwelonke kumele bungenelele, buziphathele isifundazwe saKwaZulu-Natal ukuze kuphele umdonsiswano okhona obeka ikusasa leqembu engcupheni.
Engxoxweni neSolezwe izolo, uKhumalo uthe zimbili izinto ezingaqeda umdonsiswano okhona eKZN. Ukuthi ubuholi bukazwelonke buziphathele noma bujube umakadebona weqembu othembekile futhi ongekho ezinhlangothini ukuthi kube nguyena oshanelayo.
",politics
252,"BUCHITHEKE bugayiwe kubhuntsha umngcwabo eMpophomeni, ngaseHowick, ngempelasonto umndeni ungena ushaqa ibhokisi likamufi ngesikhathi kunenkonzo yomlindelo.
Umndeni kaMnuz Bhekisisa Msane (62) waseShowe obehlala ekhweni kankosikazi omncane eMpophomeni ufike washaqa ibhokisi nesidumbu ngoMgqibelo ebusuku kulandela ukungaboni ngaso linye nomndeni kaNksz Sandile Ndlovu abehlala naye. UMsane bekumele afihlwe ngeSonto kodwa kugcine kungenzekanga abakubo sebelande isidumbu ekhweni. 
",society
253,"SEBEVULE icala lokwehliswa isithunzi abashadile, uRomeo noBasetsana Kumalo, ngemuva kokusabalala kwemibiko ezinkundleni zokuxhumana zokuthi kune-video yocansi kaRomeo nomunye usaziwayo wesilisa.
Indaba yasuka ngemuva kokuthi umbhali wezincwadi uJackie Phamatse abhala ekhasini lakhe ukuthi uzwe ingxoxo phakathi kowesifazane osembonini yethelevishini encenga omunye umngani wakhe ukuthi angayisabalalisi i-video yakhe ephuzile nomyeni wakhe esocansini nosaziwayo wesilisa.
","crime, law and justice"
254,"NJENGOBA uJuni uhlonzwa njengenyanga yentsha, sekuvele izibalo ezishaqisayo zentsha yaseNingizimu Afrika yesilisa emnyama okuthiwa iqengqeleza phambili ngokucwila ezinkambeni zikaFaro. Ngo-1976 intsha yakuleli yayilwa namaBhunu ifuna ukuqedwa kokufunda ngesibhunu zonke izifundo, kodwa eyanamuhla enye yayo ingene shi kwizidakamizwa.
Ucwaningo olwenziwe ngabomkhankaso oqwashisa ngokucwila otshwalweni i-Aware Organisation.
",education
255,"ABE-KZN Sharks Board bagqugquzele umphakathi ukuthi ulalele abaxwayisa abantu ngokubhukuda emabhishi njengoba esesusiwe amanethi avimba oshaka emabhishi aseNingizimu yeKwaZulu-Natal, kwazise osayidinsi sebeqalile ukubonakala.
UMnuz Mike Anderson-Reade weKZN Sharks Board, esitatimendeni uthe sekuyisikhathi sokufika kosayidinsi kanti amanethi avimbela oshaka ukuthi beze osebeni asusiwe emabhishi ukuze osayidinsi nezinye izilwane ezihambisana nabo njengamahlengethwa zihambe ngokukhululeka. 
",society
256,"USESABA nokuya esikoleni umfundi waseCastle Hill Primary, eNewlands West eThekwini emuva kokuba kuthiwe uhlukunyezwe womunye umfundi oyibhoklolo, omdonse amankwahla waze wavuvukala, wabuya kudokotela. 
Unina walo mfundi, esingeke simdalule ukuze kuvikelwe isithunzi somfundi, uthe usefisa nokuyikhipha ingane esikoleni ngoba iphoxekile kakhulu. Lo wesifazane ubethukuthele eveva ethi impilo yengane yakhe isengcupheni uma kunezigameko ezinje esikoleni.
","crime, law and justice"
257,"SIGCINE singcwatshwe ngeSonto isidumbu sendoda yaseShowe ebesibangwa umndeni nabasekhweni layo eMgungundlovu ngesonto eledlule.
Leli phephandaba ngeledlule libike ngesigameko sokulwa kwamalungu omndeni kaMnuz Bhekisisa Msane (62) nomndeni wakwaNdlovu okuyikubo kukankosikazi wakhe omncane nokuyilapho ashonele khona. UMsane, ngeSonto ungcwatshwe emzini kayise eShowe wazilelwa amakhosikazi akhe amadala amabili okunguMaSibisi noMaNxumalo. 
","crime, law and justice"
258,"AZIKATHOLAKALI izihlobo zowesilisa okuthiwa udutshulwe washona ngonogada ngoMsombuluko emuva kokuhlasela umuzi wesalukazi ezokweba eMhlali. Kuthiwa lo msolwa ubevele ehlupha ngokuhlasela izaguga kule ndawo njengoba esigamekweni sokugcina ebebamba inkunzi isalukazi esineminyaka engu-73.
Lo wesilisa imininingwane yakhe engakatholakali njengoba engaziwa, kuthiwa ubesenezinye izigameko abefunelwa zona ezihlobene nokuhlasela izaguga.
","crime, law and justice"
259,"MHLELI: KwiSolezwe langoLwesithathu, Juni 20, phansi kwesihloko esithi: IDA ivulele uJuju awokucwasa. Ngithi ake ngibeke owami umbono. UMalema ukhuluma ngezinto ezigqitshiwe. Ngesibindi sakhe ngimushayela ihlombe.
 Mhlawumbe ngaphambi kokuqale bagijimele ezinkantolo ontabakayikhonjwa, kungakuhle baqale babheke ubuqiniso bale nto ekhulunywa nguJuju, bazenzele ucwaningo, ikakhulukazi ngalezi zindawo ezinabomdabu baseNdiya abaqashe abamnyama. Kungaba yisemalolini, emakhishini, hardware, ezitolo zokudla njalo-njalo. Uma beneqiniso bayobuya, bamxhawule uMalema, bathi wayeqinisile. 
",politics
260,"OMUNYE wabaqokwe nguMengameli Cyril Ramaphosa ukuheha abatshali bezimali uthi abantu kumele babekezele ngoba kusazothatha isikhathi ukuguqula isimo sezwe.
UNksz Phumzile Langeni, oyiPresidential Investor Emissary, ubekhuluma nosomabhizinisi izolo esithangamini senhlangano iBusiness Leadership South Africa (BLSA) eThekwini. Uqokwe ngo-Ephreli nabanye abathathu ukuthi bazame izindlela zokungenisa ezweni li * $1 billion eminyakeni eyisihlanu. Utshele osomabhizinisi ukuthi umkhankaso kamengameli obizwa ngeThuma Mina, ngeke uphumelele uma engalekelelwa.
","economy, business and finance"
261,"SEKUQUBUKE indida ngesitshudeni sesikhungo semfundo ephakeme eThekwini, esithanqazeke esitezi sashona ngoLwesihlanu, osekuvele nezinsolo zokweba.
Lesi sitshudeni sesilisa okuthiwa sifunda eDurban University of Technology (DUT), besisuka esitezi sesithupha ophikweni lwaseML Sultan kusona lesi sikhungo. Imininingwane yalesi sigameko nekamufi ibingakatholakali kodwa sekuvele imibiko eminingi ngaye njengoba abanye bekuphika ukuthi ubebaleka.
","crime, law and justice"
262,"BABHODLA umlilo onogada, abagada ama-ATM abathi bamuhluzwe ngamaphoyisa abecabanga ukuthi baziyizigebengu ezicupha imishini yemali, eMpangeni.
UMnuz Mbongeni Gcabashe noMnuz Thembinkosi Ndlovu abasebenza enkampanini yonogada iTrinity Protection enenkontileka nabakwaStandard Bank bathi behlelwe yilesi sigameko bephuma kolungisa i-ATM yakwaStandard Bank , enxanxatheleni yezitolo i-Assenwood Centre, eseRichards Bay ngoLwesine ebusuku. 
","crime, law and justice"
263,"ABAZALI besikole samabanga aphansi eLovu bathi bazoqhubeka nokubhikisha uma uMnyango wezeMfundo ungamxoshi uthishanhloko obambile, abamsola ngokungaphathi kahle isikole.
Kusukela ngoMsombuluko abazali base-Andrew Zondo Primary babhikisha ngaphandle kwesango lesikole, bakhala ngokuthi abamfuni uthisha obambe emuva kokushona kukathishanhloko ngo-Ephreli. Lo thisha wesifazane Isolezwe elinalo igama lakhe, kuthiwa ubevele eyiphini likathishanhloko ongasekho uMnuz Sihiya, igama lakhe elingatholakalanga. Kuthiwa lo thisha ongafunwa uke wabamba ngesikhathi kugula uSihiya, abazali abakhala ngokuthi izinga lokuphasa lehla ngaleso sikhathi. Bakhala nangokuthi kuningi osekushintshile kusukela ebambile, okubalwa nokumisa abahlanza isikole. Kuthiwa abafundi yibona asebehlanza ngisho amathoyilethi esikoleni.
",education
264,"UYISE wowesilisa osolwa ngokubulala umfundi waseMangosuthu University of Technology, osedume ngokuqhuba intwala ngewisa, uthi kunzima ukukholwa yizinsolo ezibekwe kuMnuz Thabani Mzolo (23).
UMnuz Mthembeni Majola oyikhansela le-IFP onguyise kaMzolo ongamzali uthi ubechitha isikhathi esiningi naye njengendodana yakhe. Uthi njengoyise kunzima ukukholwa yonke into eshiwoyo ngaye.
","crime, law and justice"
265,"
INHLOKO yophiko lezokushushisa uShaun Abrahams usefunge wagomela ukuthi noma ngubani othinteka enkohlakalweni yaseVrede dairy farm uzobhekana nengalo yomthetho.
""Siyaluphenya lolu daba. Uma uphenyo lwethu luholela ekutheni kubekwe abanye abantu amacala noma ikanjani sizokwenza lokho,""kusho u-Abrahams namhlanje ngesikhathi echazela ikomidi lezamaphoyisa ephalamende. Uthe akekho ozophunyuka ngisho noma kwenzakalani.
U-Abrahams ubephendula amalungu ephalamende abeveza ukungenami kwawo ngokusebenza kwalolu phiko lwezokushushisa, akhale nangokuthi lolu phiko kuhlanganisa namaHawks bamandla ekubopheni izisebenzi zikahulumeni kodwa alusondeli kosopolitiki.
Kuke kwaba nezikhalo ngosopolitiki abafana nowayengungqongqoshe wezokuMbhiwa, uMosebenzi Zwane noNdunankulu waseFree State ophinde abe nguNobhala Jikelele we-ANC, u-Ace Magashule, okunenkolelo yokuthi baneqhaza elibalulekile abalidlala enkohlakalweni yaleli famu kodwa akukho okwenzeka kubona.


","crime, law and justice"
266,"APHAZAMISE ukwakhiwa komgwaqo amalungu omphakathi aseMawoti, eNanda, adilizelwa izindlu kusukela ngo-2014, athenjiswa ukunxeshezelwa ngemali angakayitholi.
Abantu, asebehlala ezindlini zomxhaso, bathe sebekhathele ukubanjiswa udonga ngesinxe-phezelo. Zibalelwa ku-34 izindlu okuthiwa zadilizwa kule ndawo ngesikhathi uNkk Zandile Gumede oseyiMeya yeTheku eseyikhansela. Umphakathi uthe wathembisa ukuthi uzonxeshezelwa kodwa azisafezeki izethembiso.
",politics
267,"SIKHULU isililo ngokubulawa kwevolontiya le-ANC laseMfume ebeligqugquzela ukuvota.
Kuthiwa uMnuz Nqobizwe Mkhize (46) waseSimahleni, eMfume uhlaselwe abalisa abangaziwa abathathu elele nomkakhe ezintatha kuzosa kube nguMgqibelo. Kuleya ndawo kuphinde kwabulawa abalisa ababili, uMnuz Sibonelo Hlongwane noMnuz Nathi Hlengwa abatholakale bedindilize emgwaqweni buqamama nalapho okuhlala khona uMkhize. 
","crime, law and justice"
268,"IMBONGI ephinde izigaxe kwezomzabalazo, uMzwakhe Mbuli, ikhwele yadilika kubelaphi bendabuko ibagxeka ngokungasizi ngalutho ekubeni bethi banamandla.
UMzwakhe uthe ubone esiteshini sethelevishini sase-USA, iHistory Channel, ukuthi abaphenyi beFBI babuye basizwe yizanusi zakhona ukuxazulula amanye amacala kodwa eNingizimu Afrika kunenzukazikeyi yecala lokubulawa kowayengunozinti we-Orlando Pirates neBafana Bafana, uSenzo Meyiwa.
","crime, law and justice"
269,"INKAMPANI eholela abantu izibonelelo zikahulumeni, iCash Paymaster Services (CPS) ikhala ngokuthi izobe ingasenayo imali ngoMeyi uma uhulumeni engayinyusi imali ayikhokhela le nkampani ukuze yenze umsebenzi.
Izolo abameli beCPS, batshele amajaji eNkantolo yoMthethosisekelo ukuthi uma unganyuswa uR16.44 okhokhwayo ukuze iholele abantu izibonelelo kusho ukuthi izohluleka wukuqhuba ibhizinisi layo. 
","economy, business and finance"
270,"UZIMISELE ngokubamba iqhaza ekulweleni amalungelo abantu besifazane umfundi ka-matric (17) ophila nebala elimhlophe ozomela iNingizimu Afrika engqungqutheleni ezobhunga ngezinkinga zabesifazane.
UGoldgirl Phakathi ofunda eNqabakazulu Comprehensive High KwaMashu uthe ufisa sengathi abantu besifazane bangafunda ukuzethemba kukho konke abakwenzayo bazi ukuthi ukuba ngabantu besifazane akubenzi babe ngaphansi kwabesilisa. 
",education
271,"IZAZI zomnotho zidonse ngendlebe abantu ukuthi babophe izifociya ngoba kuzoshuba njengoba sekuzozwakala ukunyuka kwentengo ekhokhwa uma uthenga impahla, iValue Added Tax (VAT) enyuke ngo-1% isuka ku-14% yaya ku-15%.
UMnuz Jason Urbach oyisazi somnotho kwiFree Market Foundation, uthe ukunyuka kweVAT kuzoshubisa ngoba kuzozwela kuwo wonke umuntu.
","economy, business and finance"
272,"OMUNYE wabesifazane abazocobelela abanye ngemfihlo yokuphumelela ezithangamini ezizoqala ngoMgqibelo ezibizwa ngeSat-Sof-Fro Salon Seminar, uthe abesifazane kumele bafunde ukuzimela kwezezimali. Isithangami sokuqala sizoba seGreen Park eSandton eGoli.
UNkk Nelisiwe Masango, oyiWealth Coach, uthe kusenhliziyweni yakhe ukufundisa abesifazane ukuthi bangathembeli kumuntu ekutholeni imali. Ungomunye wabangu-12 abaqokwe ukucobelela abanye ngolwazi kulezi zithangami esizozungeza amadolobha ehlukene. Lezi zithangami zihambisana nomkhankaso obizwa nge#WearYou, ohlose ukutshala ukuzethemba kwabesifazane. 
","economy, business and finance"
273,"UKUQOKWA kukaMnuz Bheki Cele esikhundleni sokuba nguNgqongqoshe wamaPhoyisa kujabulise abaningi abebelokhu bekhale njalo uma kwenzeka ubugebengu bethi akubuyiswe uCele, ngakolunye uhlangothi kunalabo abanovalo nongabazane ngobuholi bakhe, uDELI MNCWABE uyahlaziya
SEKUNGUMLANDO ukuthi kuphelile ngoNgqongqoshe obemandla nasezinkundleni zokuxhumana, uMnuz Fikile Mbalula, kwangena oke waba nguMkhuzi wamaPhoyisa, uMnuz Bheki Cele obelokhu ekhaleleka njalo uma kuvela ukuthi izigebengu ziyazicanasela eNingizimu Afrika.
","crime, law and justice"
274,"USÃƒÂ¢Ã¢â€šÂ¬Ã¢â€žÂ¢MANGELE ZUMA uxoxe noMntwana uThulani Zulu, okhulumela iNdlunkulu, ukuthola kabanzi ngalo mnikelo ka-R5 ocelwe yiSilo Samabandla uGoodwill Zwelithini kaBhekuzulu
YEBO kunjalo, ivulwe ebhange i-Absa. Ngicela ukulungisa sonke lesi sikhathi benginikeza abantu izinombolo ezingaphelele. Izinombolo ze-akhawunti ezifanele zithi 924 198 1117. Igama le akhawunti lithi Zulu Zwelithini Land Prosecution from Repossession, uma ulinqamulela uthi: ZZLPR.
","economy, business and finance"
275,"UGWETSHWE udilikajele olahlwe yicala lokudlwengula umfana oneminyaka eyisikhombisa eNtshanga. Inkantolo yesiFunda eCamperdown igwebe indoda eneminyaka ewu-33 ngecala lokudlwengula.
Kuthiwa lesi sigameko sabikwa esiteshini samaphoyisa eNtshanga ngemuva kokuthi lo mfana edlwenguliwe ngoMeyi 2016. NgoMeyi 2, 2016 umgilwa waficwa wumdlwenguli eyedwa kubo unina engekho, wamgila imikhuba. Umdlwenguli wabanjwa ngamalungu omphakathi esadlwengula umgilwa, abiza amaphoyisa. Kwavulwa icala lokudlwengula esiteshini samaphoyisa eNtshanga. Icala ladluliselwa ophikweni oluphenya amacala odlame lomndeni, ukuvikelwa kwezingane namacala ocansi ukuze aliphenye. 
","crime, law and justice"
276,"UNGQONGQOSHE omusha weMfundo ePhakeme uNkk Naledi Pandor usefunge wagomela ukuthi uzoshanela amabibi enkohlakalo kulo mnyango nasezikhungweni zemfundo kuleli. UNkk Pandor usanda kuqokelwa kulesi sikhundla esuka kwesokuphatha uMnyango wezeSayensi noBuchwepheshe ngesikhathi kushintshwa iKhabhinethi. Lesi sikhundla besiphethwe uDkt Hlengiwe Mkhize ngaphasi kweKhabhinethi kaMnuz Jacob Zuma osedla endala manje.
UNkk Pandor utshele ikomiti lasePhalamende elibhekele imfundo ephakeme ukuthi akezwani nenkohlakalo nokungethembeki.
",education
277,"UDABA lwebandla laseNgcobo, iMancoba Seven Angels Ministries, okusolwa amalungu alo nabasolwa ngokuqotha amaphoyisa ngokuyokhosela kulo, lusematheni kulezi zinsuku.
Uma kukhulunywa ngaleli bandla, kubalwa abesifazane abalinganiselwa ku-100 okuthiwa bayizigqila zocansi kuleli bandla, abantu okuthiwa badayise imizi yabo, yizimoto zabo nokunye ukuze banike abaholi baleli bandla yonke imali abanayo. 
","crime, law and justice"
278,"
UNGQONGQOSHE wamaPhoyisa uBheki Cele useqinisekise ukuthi kuzobhekwa impilo ephilwa ngamaphoyisa, nanethemba lokuthi lokhu kuzonciphisa ubugebengu. 
UCele, obeyingxenye yethimba longqongqoshe bezokuphepha ebeliphendula imibuzo ephalamende namhlanje, uveze ukuthi akusekho ukujikela emvakwendlu kumele iphenyiwe indlela amaphoyisa aphila ngayo.
Uthe bazolandela umyalelo kaMengameli Cyril Ramaphosa ngesikhathi enza inkulumo ayeyibhekise esizwe, lapho agcizelela khona ukuthi kuzomele kubhekwe nempilo ephilwa abantu ukuthi iyahambisana yini nomholo wabo.Ãƒâ€šÃ‚Â 
Umbuzo bewuqhamuka kwiDA ne EFF akade befuna ukwazi ngempilo ephezulu ephilwa yilowo obeyibambela lika khomishana wamaPhoyisa kuzwelonke Khomotso Phahlane, bekhala ngokuthi beyisolisa.



","crime, law and justice"
279,"I-DA isisole uMengameli Cyril Ramaphosa ngokuyishaya emuva ayishaye phambili ngesinqumo sakhe sokuthi umbuso ukhokhe izindleko zecala likaMnuz Jacob Zuma obengumengameli.
UMnuz James Selfe ucashunwe emaphepheni asenkantolo ekhala ngokuthi kungani uRamaphosa evumela ukukhokhelwa kwezindleko zecala likaZuma kodwa ebe enqabe ukukhokha ezecala lamaphoyisa amahlanu angesikhathi sobandlululo, asolwa ngokusoconga uNksz Nokuthula Simelane. 
",politics
280,"KUFEZEKE izifiso zamaqembu aphikisayo osekuphele iminyaka zifuna ukuthi obengumengameli wakuleli, uMnuz Jacob Zuma, ayobhekana namacala enkohlakalo nokukhwabanisa okwavela ukuthi kwaba khona ubushompeshompe obuthinta uZuma kuwona.
NgoLwesihlanu oyinhloko yophiko lwezokuShushiswa koMphakathi, uMnuz Shaun Abrahams, umemezele ukuthi uZuma uzoshushiswa ngamacala awu-16 ahlanganisa inkohlakalo, ukukhwabanisa nokushushunjiswa kwemali.
","crime, law and justice"
281,"UMHOLI weNFP uNkk Zanele Magwaza-Msibi uziphendulele kumholi we-EFF uMnuz Julius Malema othe kumele amiswe ekubeni yiPhini likaNgqongqoshe wezeSayensi nobuChwepheshe ngenxa yesimo sempilo emuva kokushaywa yisifo sohlangothi.
UMalema ekhuluma emsakazweni ozinze eGoli, iPower FM noJJ Tabane ongumethuli wohlelo, uthe waze wakhuzwa ngamanye amalungu ale nhlangano ngesikhathi elibeka ngembaba elokuthi uNkk Magwaza-Msibi uholela into engekho ngoba isimo sakhe asisavumi ukuthi asebenze. UMalema uveze ukuthi abaholi abasebenza naye kuleli qembu bakhale ngokuthi ukhombisa ukungabi nazwelo esimeni esibhekene nomengameli weNFP. 
",politics
282,"MHLELI: Kwelakho eliyibeka indaba njengoba injalo lingahlonizi. Konekele, nakhu sibanjwa inkunzi ezweni sibhekile sidlala uMTN.
Kunento eyenzekayo engaqali. Sesikhalile ngayo kaningi, kukhala izifundiswa nabangafundile kodwa akekho ophumela obala kucace ukuthi uMTN uwufakela inselelo noma-ke sibhikishe sigcwale izitaladi.UMTN udlala ngathi. Inkinga uma uthi ubashayela ucingo ngenkinga osuke ubhekene nayo kuvane kudlalwe, ngawe uphicaphicwe kuhle kwengane.Ufike uthenge i-airtime ka-R30, uthi usakhulume imizuzwana uzwe sekukhuluma yomlungu ithi awusenamali. Uma ubathinta bavele belokhu ukukutshela ukuthi cisha iselula yakho imizuzu emihlanu. Uma ube nenhlanhla emva kwalokho iyavela i-airtime yakho kanti uma ube neshobolo isuke isihambe unomphelo. 
","crime, law and justice"
283,"OWAYENGUMELULEKI wezezimali kaMnuz Jacob Zuma useveze ukuthi uzomhlinzela ezibini uZuma ngobufakazi obuqanda ikhanda abugodlile obuthinta amacala athweswe wona enkohlakalo, ukukhwabanisa nokwehlisa imali ngomlenze. USchabir Shaik uthi ubephekwe ngobhojwana wuPhiko lwabaphenyi oKlebe abamjijimeze ngemikhonto yemibuzo eyishumi ngoZuma. 
""Ngiphendule ngokukhulu ukwethembeka emibuzweni ebengiyihlonywa abaphenyi, emihlanu yale mibuzo imphenya izinqe uZuma. Phela ngangike ngasho vele ukuthi ngizofakaza uma ngicelwa, njengoba sengibiziwe nje akusekho ukwenza ngokunye,"" kusho uShaik
","crime, law and justice"
284,"UKUBA wumama omatasa okudingeka alande izingane esikoleni, aziyise kwezemidlalo kwenze uNkk Nthati Mthembu asungule i-app ebizwa nge-Live Connected ezomkhumbuza konke okufanele akwenze.
UNkk Mthembu ohlala eSandton, eGoli, ongungoti wezobuchwepheshe, uthe, i-app wayisungula ngo-2016 emuva kokubona ukuthi izingane zakhe sezidlala imidlalo ehlukene, udinga ukukhumbula ukuyozilanda.
",society
285,"KUBONWA ngokusa esibhedlela kumfundi waseMangosuthu University of Technology, uSamkelo Ndlovu (17), okuthiwa ushaywe kanzima ozakwabo ngeSonto eledlule bemsola ngokuntshontsha isikhwama semali komunye wabafundi. 
Umndeni walo mfundi odabuka eHopewell, eMgungundlovu owenza unyaka wokuqala ezifundweni ze-Information Technology, bathi bafuna ubulungiswa kulolu daba. Uyise uMnuz Nkosinathi Ndlovu uyavutha ngokulimala kwendodana yakhe, uthi isono sayo kwaba ukutholisela ngesikhwama semali kwase kuthiwa isebile.
","crime, law and justice"
286,"UPHIKO lwentsha ye-ANC eWestern Cape lubopha uNdunankulu uHelen Zille wakhona ngokuhluleka ukuhambisana neminye imithetho yasesiShayamthetho mayelana nenkinga yamanzi.
Esitatimendeni esifungelwe esibonwe yi-Independent Media, lolu phiko lwentsha olusesifundeni iDullah Omar, ngokolukhulumelayo uMnuz Winston Erasmus, lusola uNkk Zille ngokuhluleka ukuqoka ikhomishini yezemvelo njengokusho kwesigaba 71 sesiShayamthetho.
",politics
287,"AMAPHOYISA aseLimpompo asebophe owesilisa oneminyaka engu-21 osolwa ngokumba ithuna likanina owafihlwa ngonyaka ka-2001, wakhipha ugebhezi lwakhe.Ãƒâ€šÃ‚Â 
Lo wesilisa wasesigodini saseDithabaneng, eGa-Mphahlele, uboshwe kuleli sonto ngemuva kokubikwa amalungu omphakathi asale eshaqekile ngemuva kokumbona ehamba nogebhezi. Kubikwa ukuthi lo wesilisa ubehamba nalolu gebhezi ngisho eya ezitolo noma ebhange, njengendlela 'yokuzivikela'.Ãƒâ€šÃ‚Â 
","crime, law and justice"
288,"ISINQUMO sakamuva senhloko yeNational Prosecuting Authority (NPA) uMnuz Shaun Abrahams sokuvusa amacala angu 16 abhekiswe kulowo obengumengameli wezwe uMnuz Jacob Zuma sesisuse inkulumo mpikiswano.
Phakathi kwemibuzo evukayo yilena: Kungani u-Abrahams ethathe lesi sinqumo? Kungani isinqumo esifana nalesi sithathwe uZuma esanda kushiya ekubeni ngumengameli wezwe? Sisho ukuthini lesi sinqumo?
","crime, law and justice"
289,"UMENGAMELI we-IFP, inkosi Mangosuthu Buthelezi uxwayisa uhulumeni we-ANC ngokuthi kumele uluphathise okwezikhali zamaNtungwa udaba lokuthathwa komhlaba ngaphandle kwesinxephezelo, ukugwema ukuthi izwe lingagcini selifana neZimbabwe.
Ekhuluma emcimbini wokugubha uSuku lwamaLungelo aBantu eKing Zwelithini Stadium eMlaza izolo, uButhelezi uthe udaba lomhlaba lujulile akumele lusingathwe noma yikanjani.
",politics
290,"USASHAQEKILE umphakathi waKwaSwayimane ngaphandle kwaseMgungundlovu emuva kwesigameko lapho isoka kuthiwa lifike erenki langqokloza intombi yalo ngesibhamu liyisola ngokujola nomunye usomatekisi.
Kuthiwa uNksz Khule Buthelezi (24), osebenza kwesinye isitolo sokudla kule renki, izolo udutshulwe yisoka lakhe anengane nalo, okuthiwa bahilizisane nalo kwathi uma ebaleka lamdubula esiphundu. 
","crime, law and justice"
291,"UMHOLI we-Economic Freedom Fighters (EFF), uMnuz Julius Malema, ugxeke abantu baseNingizimu Afrika ngokuseka i-ANC yize bengayethembi ukuthi ingabavikela ezintweni ezibathwalisa ubunzima nsuku zonke. Ethula umkhankaso wayo wokhetho eGoli izolo, uMalema uthe kubhekwe ukuthi ukhetho lwangonyaka ozayo lube nezinga eliphezulu lokuncintisana selokhu kwaba nokhetho lwentando yabantu ngo-1994.
UMalema utshele amalungu e-EFF, eStandard Bank Arena, eGoli, ukuthi abantu baseNingizimu Afrika baseka i-ANC kodwa bese bethembela kwi-EFF ukuthi ixazulule izinkinga zabo zansuku zonke.
",politics
292,"LUBUKEKA luselude ukhalo odabeni oluphakathi kweMeya yaseKapa uNksz Patricia de Lille njengoba elwa ngayo yonke indlela ukuphikisana nezinqumo zeqembu lakhe iDA asephenduke umzondo kulo.
Ithimba labameli bakaDe Lille eliholwa wuqeqwe u-Advocate Dali Mpofu SC, litshele iNkantolo eNkulu yaseCape Town ukuthi iDA ishaye phansi kwashunqa ngeke uDe Lille alale engandlalelwe.
",politics
293,"KUQINISWE ezokuphepha zePhini likaMengameli weNatu, uMnuz Allen Thompson, osinde ngokulambisa edutshulwa abesilisa abebehlomile, abashaqe zonke izikhwama zakhe zama-laptop ebezinemiqingo ebalulekile eminye okungeyophenyo oluqhubekayo oluthinta uMnyango wezeMfundo KwaZulu-Natal.
UThompson ujahwe waze wafika esibhedlela yiBMW emhlophe ebihamba abesilisa abebezifihle ubuso befake nama-gloves ngoLwesihlanu ntambama eMhlanga, eThekwini. 
","crime, law and justice"
294,"IKHUNJULWE njengeqhawe inkakha yomthwebuli waseNingizimu Afrika, uMnuz Sam Nzima, oshone ngoMgqibelo. Igama likaNzima laduma umhlaba wonke ngemuva kwesithombe asithatha sikaHector Pieterson ngoJuni 16, ka-1976, ngesikhathi abafundi bakuleli bebhikishela ukuthi kuqedwe umthetho wokufundiswa kwesibhunu kuleli.
Lesi sithombe indlela esaduma ngayo saze sangena ohlwini lwezithombe eziwu-100 ezaguqula umlando ephephabhukwini elihlonishwayo emhlabeni lase-United States, iTime Magazine. Noma sakhombisa isithombe esiyiso ngokwakwenzeka eNingizimu Afrika ngaleso sikhathi, uNzima wazidonsela amanzi ngomsele ngaso. Wadingiswa endaweni ayehlala kuyo eSoweto, wabuyela eLilydale eMpumalanga waphinde wanqatshelwa ukuthi aqhubeke nokuthathe izithombe. Amaphoyisa kahulumeni wobandlululo amsola ngokuveza isithombe esibi ngeNingizimu Afrika.
",society
295,"ASABISA ngokuya enkantolo amalungu e-ANC KwaZulu-Natal angahambisani nokuthi kuhlale izingqungquthela zezifunda neyesifundazwe.
Esithangamini nabezindaba eMargate Hotel ngasePort Shepstone izolo, uMnuz Howard Msomi ongunobhala kwisifunda esincane se-ANC eMzumbe, uthe bazoyilandela yonke imigudu yangaphakathi enhlanganweni lapho bezobe bezwakalisa izikhalo zabo ngokuhlala kwezingqungquthela kodwa uma bengakutholi ukujabula bazophoqeleka ukuthi baye enkantolo.
",politics
296,"
KUGCINE kumenele ngoMgqibelo owesifazane waseNkunzani, KwaNongoma, obhunyelwe uyise wezingane ngophethroli wamokhela ngomlilo. 

UNksz Nompumelelo Mthembu (28) ushone ngoMgqibelo kulandela ukubhunyelwa ngophethilolu nguyise wezingane zakhe, ngoba enqaba ukuba bebuyelane. 

Umufi onezingane ezintathu nomsolwa, kuthiwa ubesebuyele kubo njengoba ngoMashi wamshaya waze wamdlokodla isitho sangasese ngesagila umsolwa kulandela ingxabano ethinta imali yesibonelelo sikahulumeni yezingane. 

Wahlala isikhathi esibhedlela uNksz Mthembu ekhishwa isagila njengoba umndeni uthe kwaze kwaphoxeleka ukuba akhishwe nesibeletho...

Udaba oluphelele kwiSolezwe ngoLwesine. 
","crime, law and justice"
297,"UNGQONGQOSHE wezokuBusa ngokuBambisana neziNdaba zoMdabu kuzwelonke, uDkt Zweli Mkhize, usethole isicelo esiphuthumayo kuMcwaningi Mabhuku jikelele, sokuthi angenelele emuva kokusatshiswa kwabenza uphenyo kuMasipala weTheku nowaseMsunduzi.
Esitatimendeni uMkhize uthe uMcwaningi, uMnuz Kimi Makwetu, uthe ufuna kungenelele umnyango wezokuBusa ngokuBambisana emuva kokuthi kudingeke ukuthi kuhoxiswe abebenza uphenyo ngoba besatshiswa. 
",politics
298,"ILUNGU lesigungu esiphezulu kwi-ANC elijutshwe ukuba libheke ukusebenza kwesifundazwe iKwaZulu-Natal, uNkk Edna Molewa, liyakuchitha ukuthi uKhongolose esifundazweni unezinkinga ezinzima ezingenza ukuthi ingqungquthela yesifundazwe ingabikhona.
Ekhuluma esithangamini nabezindaba eMeander Manor Hotel, eSalt Rock, izolo ngemuva kwengqungquthela yesifunda iGreater KwaDukuza, uNkk Molewa uthe ubuholi bukazwelonke bufike esifundazweni buzohlola isimo samagatsha nezifunda bathola ukuthi iqembu likulungele ukuthi lingaba nengqungquthela yesifundazwe.
",politics
299,"USAFISA ukulanywa yinoma abangaki owesifazane ogane esithenjini eNdwedwe, obegcagca ngosuku olulodwa nomnakwabo.
UNkk Thokozile Lushozi, uKaMakhoba (49), usehlale iminyaka engu-19 noMnuz Sabelo Lushozi (57) abegcagca naye izolo. Ugcagce nomnakwabo uNkk Khanyisile Lushozi, uMaKhumalo (43). UKaMakhoba othe wafika kwaLushozi eneminyaka engu-17, uthe wayevele efisa ukuthola umnakwabo ozomlekelela ngoba miningi imisebenzi emzini wakhe. ULushozi obeganwa izolo uyinyanga edumile eNdwedwe, aphinde abe nendawo yokusebenzela oThongathi.
",society
300,"KUBE uLwesihlanu lwegazi KwaZulu-Natal njengoba kubulawe amakhansela amabili amaqembu ehlukene i-ANC ne-IFP ngobusuku obubodwa, behlaselwa ngesibhamu ezigamekweni ezehlukene. 
UMnuz Sibuyiselo Dlamini (35) waseDlebe khona Olundi, obeyikhansela emkhandlwini iZululand, udutshulwe ngasedolobheni Olundi emzileni uR66 King Dinuzulu Highway ngesikhathi imoto yakhe imiswa amadoda angaziwa avulele ngenhlamvu washonela khona lapho. Kuthiwa lesi sigameko senzeke kuyoshaya u-7 ntambama.
","crime, law and justice"
301,"UPHITHENE ikhanda umculi waseThekwini kulandela isigameko sokudutshulwa kubulawe amadodana akhe amabili ngesihluku ekhaya lakhe eShongweni Dam ebusuku.
Isihlabani somculo wombhaqanga uSandile Khwela, owaduma kwiMadlala Brothers, uthi uthuke esevuswa wucingo oluvela kunina ethi sekudutshulwe uNkosingiphile Vilakazi (15) obefunda uGrade 10 eMargot Fonteyn Secondary, eKlaarwater, noMxolisi Mzimela (18) obefunda uGrade 11 eThokozamnganga High, eShongweni Dam. 
","crime, law and justice"
302,"IBALEKE yaduba nebandla inkosazana eBuhleni kwaShembe exakwe wumama ongumkhokheli osolwa ngobutabane okuthiwa ubefuna ukuya nayo ocansini.
Inkosazana (19) okhonza ethempeleni eKushumayeleni, KwaNongoma, elingeke lidalulwe igama layo, ithe isisaba nokuya esontweni ngemuva kokuthi umkhokheli akhonza naye embizele edokodweni lakhe wamtshela ukuthi umile kahle ufuna ukuthi baye ocansini, ngesikhathi besentabeni eKhenani, oZwathini, ngoJanuwari.
",society
303,"IKHOMISHINI yamalungelo abantu ithole igunya lokuvimbela uMnuz Edward Zuma, indodana yowayenguMengameli ukuthi angaphinde enze inkulumo noma izitatimende ezingadala uhlevana emphakathini.
UZuma izolo ubevele enkantolo yezokuLingana eThekwini lapho elahlwe khona ngamacala okuhlambalaza, wayalelwa ukuthi axolise ngokubiza uMnuz Pravin Gordhan ngomdayisi, ngonyaka odlule. UZuma uphinde wayalelwa ukuthi akhokhe inhlawulo kaR60 000.
","crime, law and justice"
304,"USATHUTHUMELA owesifazane osinde ngesikhathi indoda yakhe idutshulwa ngentululwane yezinhlamvu ngamaphoyisa okuthiwa abephenya entathakusa yangoLwesine eNseleni.
UNksz Sihle Mdletshe ubesendlini ngesikhathi kuhlaselwa emzini wabo noMnuz Bhekizenzo Msweli (66), odutshulwe amanxeba amathathu esifubeni wadlavazeka nengalo. UNksz Mdletshe uthe bebelele ngezithuba zabo-1 entathakusa ngesikhathi bezwa kukhonkotha inja egcekeni. 
","crime, law and justice"
305,"UMBUZO: Mhla zingu-30 kule nyanga ngizobe ngihlanganisa iminyaka engu-65 kanti kuzobe sekuyisikhathi sokuya empeshenini. Ngizobe ngiqeda iminyaka engu-42 nezinyanga ezinhlanu ngisebenzela uhulumeni. Sonke isikhathi ngisebenza bengikhokha imali nyanga zonke kwi-GEPF - isikhwama sempesheni sabasebenzi bakahulumeni.
Ngishadile kanti umhlomulo wami wempesheni uzoba iholo lesibili. Nginemali engiyilondolozile kodwa ngihlela ukungayikhiphi ingakapheli iminyaka emihlanu emuva kokuya empeshenini. Ngihlela ukusebenza izinsuku ezimbalwa ngesonto, ukuze ngikwazi ukuqhubeka nokuhola. Kubukeka ngingeke ngiwuswele umsebenzi. 
",society
306,"ULAHLWE yicala wagwetshwa izinyanga ezintathu ebhadla ejele owesifazane wase-United Arab Emirates obepequlula iselula yomyeni wakhe ngesikhathi yena esathatha isithongwana.
Lo wesifazane kuthiwa unele wabona ukuthi isinqandamathe sakhe sihuqa obudala, wathi ngibonwa yini wayigwexa iselula ethutha izithombe nemiyalezo ekufaka kwenye iselula ukuze akucubungule kahle esenesikhathi. 
","crime, law and justice"
307,"INYUNYANA yamaciko, iCreative Workers Union of South Africa (Cwusa) KwaZulu-Natal, izibophezele ekubambisaneni neSolezwe ekulweni nesihlava sokubulawa nokuhlaselwa kwabantu besifazane.
Ukwanda kwezigameko zokuhlukunyezwa kwabesifazane kwenze Isolezwe lahlela umkhuleko ngaphansi komkhankaso i#Sekwanele. Umkhuleko ngowokushweleza kuNkulunkulu ukuthi lezi zigameko ziphele. Uzoba seThekwini Community Church ngo-10 ekuseni ngoLwesine.
",society
308,"IVULELWE icala lokushaya imeya kaMasipala Umfolozi uMnuz Smangaliso Mgenge okuthiwa ishaye ikhansela leDA bebanga ihholo lomphakathi iHlanganani eJ1 eSikhaleni ngeSonto.
Ngokusho kukaMnuz Sphesihle Magubane oyikhansela le-DA, ingxabano eholele ekushayweni kwakhe iqale ngombango wehholo okuthiwa belizosetshenziselwa umhlangano weqembu. Uthi bahlangabezane nembibizane ngesikhathi bethola ukuthi ne-ANC iyalisebenzisa ihholo. ""Ngangena ehholo esasilicelile kumasipala kanti sekukhona uMgenge namanye amalungu e-ANC. Ngazama ukuchaza, bavele balwa nami bangethuka, uMgenge wangiphushela odongeni wangishaya wangidonsela phandle.""
","crime, law and justice"
309,"SELUZONGENELELWA uMnyango wezeMpilo nowezokuThuthukiswa koMphakathi KwaZulu-Natal udaba lokuhlala kwezingane ehostela labesifazane, uMasipala weTheku othi lokhu kuphambene nesimo sempilo yazo.
Izolo iNkantolo eNkulu eThekwini itshele abameli bezinhlangothi zombili ezithinteka kulolu daba ukuthi bathintane nale minyango ukuze iphenye ngesimo senhlalo yezingane kuleli ehostela elibizwa ngeThokoza. Umasipala ukhala ngokuthi leli hostela alilungele ukuhlala izingane futhi ligcwele. Abesifazane abahlala kulo, izolo bathe bancamela ukuhlala nezingane zabo ngaphandle kwaleli hostela elisemgwaqweni uYusuf Dadoo eThekwini, uma inkantolo igcina ibalahla. 
",society
310,"YIZE uhulumeni KwaZulu-Natal usungenelele odabeni lokuzanywa kokususwa kwabadayisi bokufika ezindaweni zabamnyama kodwa kubukeka kuvunguza umoya ongemuhle. Ubuholi beNorth Regional Business Association (Norba), bunqumele ugwayi katiki laba badayisi abangakudabuka eSomali nase-Ethiopia ukuthi baphume kulezi zindawo lungakashayi uLwesine. UDELI MNCWABE uxoxe kabanzi nonobhala weNorba uMnuz Mlungisi Mncube ngalolu daba.

",society
311,"MHLELI: Kunento edumazayo ngoMnyango wezobuholi boMdabu KwaZulu-Natal. Ngabe abanye ondabezitha KwaZulu-Natal bayayibona yini indlela amakhosi aphethwe ngayo? Lo mnyango uxova izindlu zasendlunkulu ngenhloso yokuqhatha ukuze kufezeke izinhloso zawo.
Thina eMabovini eMsinga sinenkinga yokuphoqwa yilo mnyango ukuba siphathwe ngenkani yinkosi engafunwa yisizwe nengafanele ukubusa. Singabantwana baseMabovini sathatha incwadi eyabhalwa yisizwe yokungayethembi inkosi saze sacela owabe engumengameli ngo-2014 ukuba asitholele uNgqongqoshe uNomusa Dube-Ncube nebala sahlangana naye eThekwini.
",politics
312,"UBHALE incwadi esejele exwayisa abantu ngokushintsha indlela abacabanga ngayo, umbhali waKwaMashu owaboshelwa ukubulala intombi yakhe.
ULungelo Shandu (31) oseneminyaka emibili ephume ngoshwele ejele, ubhale incwadi ethi Success and Wealth Through The Bible. Le ncwadi wayibhala ejele yaphuma ngo-2015 esaboshiwe njengoba ehlale iminyaka emine ngaphakathi. 
","crime, law and justice"
313,"SEKUNXUSWE abomthetho ukuthi baphenyisise ngokubulawa kwekhansela laseMlaza elisanda kudutshulwa.
IPhini likaSihlalo we-ANC KwaZulu-Natal, uMnuz Mike Mabuyakhulu, lithe kufanele amaphoyisa aphenye angashiyi lutho ngokubulawa kukaMnuz Sibusiso Maphumulo (32) obeyikhansela laseMlaza ku-ward 88 odutshulwe wafa ngoLwesine ebusuku ephuma emhlanganweni. Kuthiwa uMaphumulo ubezipholele emotweni yakhe yohlobo lweVW Golf 6 ngesikhathi edutshulwa abalisa okuthiwa bebehamba ngemoto yohlobo olufanayo neyakhe. 
","crime, law and justice"
314,"UNQATSHELWE ibheyili owesilisa owabiza uMengameli Cyril Ramaphosa ngegama lokucwasa abantu abamnyama eliqala ngo-K, kwivideo eyasabalala ezinkundleni zokuxhumana ngenyanga edlule. UMnuz Kessie Nair (60) ubhekene namacala ayisikhombisa okwehlisa isithunzi namabili okukhomoza umuntu ukuba ephule umthetho.
UNair unqatshelwe ibheyili enkantolo yeMantshi eVerulam ngoLwesithathu ekuseni. IMantshi uNcumisa Gcolotela izwakalise ukushaqeka ngokwashiwo uNair kwivideo ayifaka kuFacebook. Ngesikhathi echitha isicelo sakhe sebheyili uGcoboleta uthe esinye sezizathu salokhu ukuthi uhlulekile ukunikeza inkantolo Ãƒâ€šÃ‚Â eminye iminingwano yendawo angahlala kuyo ngaphandle kwekamfowabo oziqhelelanisile naye.
",politics
315,"SIYAQHUBEKA nokushuba isimo kwiDemocratic Allaince kulandela imibiko yokuthi uNkk Patricia De Lille angase ashaye ungqimphotho odabeni lokusula njengeMeya yaseCape Town.
NgoLwesine ekuseni ngesikhathi kuhlangene umkhandlu, uSotswebhu omkhulu weDA eKapa, uMnuz Shaun August, uthuse abaningi ememezela ukuthi uyasula kulesi sikhundla futhi uyasula njengelungu leDA ekhala ngokucwaswa kuleli qembu. 
",politics
316,"KULINDELEKE ukuthi afake isicelo sebheyili ngesonto elizayo amaphoyisa amabili nonogada abasolwa ngokuthumba usomabhizinisi nokusolwa ukuthi kuthinteka amabhizinisi nodaba lwamathenda ngokunyamalala kwakhe.
UMnuz Sikhumbuzo Mjwara (41) ulahleke ekupheleni kuka-Agasti nonyaka kade eseNkantolo yaseVerulam ehamba icala lombango phakathi kwakhe nozakwabo ababanga naye ubunikazi bendawo ephambili yokudla eMhlanga, iBarrio. Umndeni wakhe uveze ukuthi wazi ukuthi uzakwabo wakokotela amaphepha amenza kube nguyena ophethe le ndawo yokudla eseMhlanga ekubeni bengalihlanganisele ibhizinisi. 
","crime, law and justice"
317,"ABAHOLI be-ANC eLimpopo ngoMsombuluko bazohlangana nabaholi benhlangano eLuthuli House kulandela ukuvela kwe-ANC kulabo abasolwa ngokuhlomula ekuxetshulweni kwezigidigidi zamarandi kwiVBS Mutual Bank.
NgeSonto i-ANC ithe ayinaso isiqiniseko ngokuthi yayithola yini imali eyavela ngokukhwabaniswa kwemali ebalelwa ku-R2 billion kuleli bhange. I-ANC ihlangana nje igama layo livezwe owayengusihlalo weVBS Mutual Bank, uMnuz Tshifhiwa Matodzi, obale neDA, SACP ne-EFF kulabo ÃƒÂ¢Ã¢â€šÂ¬Ã‹Å“abahlomulaÃƒÂ¢Ã¢â€šÂ¬Ã¢â€žÂ¢ kwimali eyebiwe. 
","crime, law and justice"
318,"PHEZU kokuba uhulumeni elokhu emile ekutheni ngeke badilizwe abasebenzi kodwa kucace bha izolo uNgqongqoshe weziMali uMnuz Tito Mboweni ethula isabelo sezimali samaphakathi nonyaka ukuthi izinto azihambi kahle njengoba ekubeke kwacaca ukuthi ayikho imali ezofakwa yokukhokhela abasebenzi.
UMboweni uthe isivumelwano samaholo singaphezulu ngoR30.2 billion kunalokhu obekuhleliwe.
","economy, business and finance"
319,"UMNDENI wakwaGupta osolwa ngokuba obhongoza ekulawulweni kombuso yidlanzana uthi uzimisele ukugeza igama lawo kodwa hhayi manje.
Lo mndeni kubikwa ukuthi uyiqaphe ngeso lokhozi ikhomishini ephenya ngokulawulwa kombuso yidlanzana eqhubekayo kuleli. Ijaji uRaymond Zondi lasichitha isicelo samalungu alo mndeni asolwayo sokuthi afakaze nge-video eseDubai. Abalo mndeni bathi bayasaba ukuza kuleli ngoba bazoboshwa ekubeni ÃƒÂ¢Ã¢â€šÂ¬Ã‹Å“bemsulwaÃƒÂ¢Ã¢â€šÂ¬Ã¢â€žÂ¢. 
","crime, law and justice"
320,"
ABANTU bakuleli sebezwakalise ukushaqeka ngendlela ummeli womfundisi obhekene namacala okudlwengula nokushushumbisa abantu besifazane ebandleni lakhe ahlaba ngayo ngemibuzo omunye wofakazi.

UMfundisi Timothy Omotoso ubhekene noxhaxha lwamacala athinta ukudlwengula nokushushumbisa abesifazane abangaphezulu kuka 30 abanye babo abebehlala emzini wakhe oseMhlanga, eThekwini. Usolwa nabesifazane abesibili oNksz Lusanda Sulan noNksz Zukiswa Sitho abasolwa ngokuba abasizi bakhe. 



   UMfundisi Timothy Omotoso, uNksz Lusanda Sulan noNksz Zukiswa Sitho eNkantolo eNkulu ePort Elizabeth. Isithombe: Raahil Sain / ANA
  

Oyedwa walaba besifazane, uNksz Cheryl Zondi (22), ungufakazi wokuqala kuleli cala elivezwa bukhoma kwithelevishini. 

UNksz Zondi ukhethe ukuphumela obala ngoba uthe ufuna umhlaba wazi ukuthi uwumuntu onjani uMfundisi Omotoso weJesus Dominion International Church. 
Kusukela ngoMsombuluko uNksz Zondi uhlatshwa ngemibuzo ummeli ka-Omotoso uMnuz Peter Daubermann. Indlela lo mmeli abeka ngayo imibuzo yakhe isithole ukugxekwa okukhulu ezinkundleni zokuxhumana njengoba abantu abaningi sebezwakalise ukuzwelana noNksz Zondi. Phakathi kwemibuzo eshaqe abaningi ummeli ubuze uNksz Zondi ukuthi mude kangakanani umphambili ka-Omotoso. 

Nanka amazwibela okuphawula kwabantu kuTwitter ngaphansi kwesihloko esitho #OmotosoTrial: 


","crime, law and justice"
321,"IFUNGA iyagomela iDA ithi izoya ngenkani eziteshini zamaphoyisa iyohlola ukusebenza kwazo nakuba sekuphume incwadi evimba amaqembu ezepolitiki ukuba agasele eziteshini zaKwaZulu-Natal engacelile.
IBamba likaKhomishana wamaphoyisa eKZN, uLieutenant General Nhlanhla Mkhwanazi, lisanda kukhipha incwadi evuthayo ethi akekho usopolitiki ovunyelwe ukufuhleleka esiteshini engacelanga, afike apekequle afune namabhuku ezimali. Lokhu kungenxa yokugasela kweDA eziteshini ezehlukene ithi izohlola isimo.
",politics
322,"USOMABHIZINISI waseShowe, uMnuz Brayce Mthimkhulu obezibiza ngeNgonyama yamaHlubi, ulahlwe yicala eNkantolo eNkulu yaseMgungundlovu ngoLwesihlanu wayalalelwa ukuthi angaphinde azibize ngeNgonyama futhi akhokhe nezindleko zecala.
UMthimkhulu ubefakwe enkantolo wuMnyango wezokuBusa ngokuBambisana nobuHoli boMdabu KwaZulu-Natal, ngemuva kwesikhalo esifakwe yiNdlunkulu yamaHlubi kuwona. INdlunkulu yamaHlubi yafaka isikhalo ngoMthimkhulu emnyangweni oqale wamyalela ukuthi angazibizi ngeNgonyama kodwa waqhubeka. UMthimkhulu ubebangisa iNgonyama yamaHlubi ebusayo, iNkosi Muziwenkosi kaLangalibalele Radebe eseMtshezi.
",politics
323,"
INKAKHA yomlingisi, uRapulana Seiphemo, odume ngelika Tau Mogale okuyindawo ayilingisa kwiGenerations: The Legacy, uvele kafushane enkantolo yamacala ezimali ngoLwesine ekuseni ngezinsolo zokungayikhokhi intela.
Umbuso usola uSeiphemo ngokungayikhokhi imali yentela kusukela ngonyaka ka-2010 kuya ku-2013. AbeSouth African Revenue Services bathi lo mlingisi ukweleta imali engaphezulu kukaR48 000. 
Icala lihlehliselwe uNovemba 13 njengoba abameli bakhe becele ukunikezwa isikhathi sokuthi bake baxhumane nabakwaSARS bahlele ukulungisa lolu daba. 
USeiphemo waziswe ukuthi lizoqhubeka leli cala uma engaxhumani nabakwaSARS. 
Abameli bakhe baxolisile bathi usezame kaningi ukuxhumana nabakwaSARS kwangaphumelela. 
Ngesikhathi inkantolo isahleli lo mlingisi ubebukeka ekhululekile. 
Ubephelezelwa uzakwabo alingisa naye kwiGenerations, uZoe Mthiyane, olingisa indawo kaZitha othandana noTau kulo mdlalo. 
Nyakenye ziqinisekisiwe izindaba zokuthi sebeyathandana laba.
Lo mlingisi uvela enkantolo ngalolu daba nje, abanye osaziwayo okubalwa kubo umethuli wezinhlelo uBonang Matheba, nomdlali webhola uTeko Modise nabo basobishini nabaqoqi bentela kuleli njengoba nabo bebengayikhokhi intela. 


","economy, business and finance"
324,"UKUGEMBULA, ukwehlukana kwenkolo kungezinye zezinto ezidala udlame olugcina luholele ekutheni kuliwe ezikoleni.
 UDkt Zithobile Mkhize-Ngidi oyiphini likathishanhloko eVikingozi High, ngaphandle kwaKwaMakhutha, osanda kuthola iziqu zePhD kwiPublic Administration, egxile kwiPeace Studies, eDurban University of Technology (DUT), izolo ubenesigcawu sokucobelelana ngolwazi sokuhlomisa ezinye izitshudeni ebenza iziqu zePhD.
","crime, law and justice"
325,"UTHUKE kwaphela nasozwaneni unina womfana (15) waseManenberg ezwa ngomdlalo omusha obizwa nge- Treintjie (isitimela), lapho abafana abancane bebukiswa khona izithombe zocansi ngaphambi kokudlwengulwa ngabafana abadala. 
Lo wesifazane oneminyaka engu-32 uthe uthole iqiniso ngalo mdlalo ngemuva kokuba indodana yakhe eneminyaka eyisikhombisa imtshele ukuthi inukubezwe ngokocansi ngabafana emgwaqweni ezinyangeni ezimbalwa ezedlule. 
","crime, law and justice"
326,"KUBULAWE amadoda amabili eClermont, eThekwini abesolwa ngokubulala onogada ababili eMoroka eGoli, kule nyanga okusabalale ivideo yawo ezinkundleni zokuxhumana ebulawa.
Kuthiwa laba basolwa okuvela ukuthi ngabaseNkandla, baficwe emjondolo thizeni ngamaphoyisa abelandela umkhondo wabo, oyedwa wabo kuthiwa uvulele ngenhlamvu ebhekise emaphoyiseni, namaphoyisa aphendula ngezulu lezandla bashonela khona lapho.
","crime, law and justice"
327,"AKAKATHATHI sinqumo ngekusasa lakhe uNkk Patricia De Lille ngoLwesithathu omemezele ukuthi uzosigcina isinqumo sakhe sokusula njengeMeya yaseKapa.
UDe Lille umemezele lezi zindaba engaphandle kweNkantolo eNkulu yaseWesterm Cape lapho afake khona isicelo sokuthi kuchithwe imibiko emibili eyenziwa abameli beBowman Gilfillan ebiphenya ngendlela abephethe ngayo umasipala.
",politics
328,"UPHELE sekumuncu umshado obuseNseleni ngeSonto kushona umngani wabebeshada obeyolanda abanye esikhumulweni sezindiza iKing Shaka International eThekwini.
UMnuz Mpilo Ndlazi (30), waseRichards Bay, obezoshadelwa ekuqaleni konyaka ozayo, ushone ngesikhathi imoto abehamba ngayo ishayisana nenye okuthiwa ngeyomndeni waseSwazini. Ingozi yenzeke emgwaqweni uN2 eMthunzini, kwashona abanye abathathu abebesemotweni yaseSwazini okushaye isikhathi sokuloba ingakatholakali imininingwane yabo.
",society
329,"I-DA ivulele uNgqongqoshe woMnyango wabesiFazane, uNksz Bathabile Dlamini, icala lokuqamba amanga ebe afunga wagomela ukuthi uzokhuluma iqiniso lodwa.
Izolo, uNkk Bridget Masango weDA, uthe bavulele uNksz Dlamini icala esiteshini samaphoyisa esiseGoli emuva kokuthi iNkantolo yoMthethosisekelo ithe izodlulisela umbiko kwiJaji uBernard Ngoepe elisophikweni lwezokushushisa ukuze lunqume ukuthi uzoshushiswa yini uNksz Dlamini ngokuqamba amanga efungile.
","crime, law and justice"
330,"AKALIBONI iphutha elenzeke emshadweni wakhe owesilisa okusabalale i-video yakhe ezinkundleni zokuxhumana, ephikisa izifungo zomfundisi.
UMnuz Linda Mthethwa obeshadelwa uNkk Tiny Mthethwa eNtuzuma ngoMgqibelo, uthe akonakalanga lutho emshadweni wakhe ngoba ubengeke avume ukufunga amanga. Utshele Isolezwe ukuthi selokhu kusabalele le video umkakhe udinga ngisho ukwelulekwa ngokomqondo ngendlela aphatheke kabi ngayo ngokushiwo ngabantu ngabo.
",society
331,"USELE nemibuzo ngelungu lawo elishonele ejele umndeni waseMgungundlovu, othi awanelisekile ngencazelo ngokuholele ekushoneni kwalo.
Umndeni kaThembinkosi Nyathi (25) waseMpolweni, uthe umngcwabe ungakhululekile ngoba akucaci ukuthi wabulawa yini ejele. Uninalume kamufi uMnuz Sakhephi Nyathi, uthe wayegwetshwe ngo-2013 ngecala lokushaya nokugqekeza kanti bese kusele kancane aphume ejele. Uthe waqala waboshelwa eNew Prison kodwa ushonele eSevontein.
","crime, law and justice"
332,"ILALISWE esibhedlela indoda yaseMatikwe, eNanda, okuthiwa ibhunyelwe yiphoyisa ngophethroli layishisa ngaphambi kokuthi lishise nendlu yakubo entathakusa yangeSonto.
Umndeni kaMnuz Wonder Zwane (28) uthe akakwazi ngisho ukuziyela ethoyilethi ngenxa yokushiswa yiphoyisa ebelimsola ngokweba imali yentombi yalo. Unina kaZwane, uNksz Gugu Zwane, uthe iphoyisa elisolwayo lijwayele kaZwane ngoba likhanda khona izimoto. Nentombi yalo iyavakasha kuzophuzwa futhi abakaze baxabane nephoyisa.
","crime, law and justice"
333,"UNGQONGQOSHE woMnyango wezaseKhaya kuleli, uMnuz Malusi Gigaba ubizelwe ukuba azochaza ukuthi kungani umnyango wakhe wavumela isamba sikaR67 million osikweleta inkampani engenamali yezobuchwepheshe, sikhuphukele kuR800 million.
Ngokwabaphenyi, lesi samba esikweletwa iDouble Ring Trading sinyuke kakhulu ngemuva kombango ophakathi kwayo noMnyango wezaseKhaya ngo-2009, njengoba manje sesifinyelele kuR794 million.
","crime, law and justice"
334,"UMENGAMELI Cyril Ramaphosa umise emsebenzini iPhini loMqondisi wezokuShushiswa koMphakathi u-Adv Nomgcobo Jiba no-Adv Lawrence Mrwebi onguMqondisi wezokuShushiswa koMphakathi ngamacala athinta imali, ukuze kuphenywe ukuthi bakufanele yini ukuba kulezi zikhundla zabo.
URamaphosa umemezele lezi zindaba izolo ntambama esho nokuthi uphenyo lokuthi o-Adv Jiba noMrwebi bakufanele yini ukuba sezikhundleni zabo luzophathwa yiJaji leNkantolo yoMthethosisekelo eselathatha umhlalaphansi uNkk Yvonne Mokgoro. 
","crime, law and justice"
335,"
UFUNA ahoxiswe amacala abekwe wona umfundisi osolwa ngezenzo zokuhlukumeza amantombazane ebandla lakhe nokushushumbisa abantu, uPastor Tim Omotoso, odabuka eNigeria. 
Icala lika-Omotoso nabesifazane ababili asolwa nabo liyaqhubeka njengamanje eNkantolo eNkulu yasePort Elizabeth. U-Omotoso weJesus Dominion International Church ezinze eThekwini, ubhekene namacala angaphezulu kuka-60, okubalwa kuwo ukuphula umthetho i-Sexual Offences Act, okukhona phakathi kwawo amabili okudlwengula. Abesifazane asolwa nabo baboshwa ngoNovemba nyakenye kanti bangaphandle ngebheyili kaR2 000. 
U-Omotoso uboshwe oKlebe esikhumulweni sezindiza iPort Elizabeth International Airport ngo-Ephreli ngonyaka odlule. Abameli bakhe bazise inkantolo ukuthi uyawachitha onke amacala abhekene nawo.
Baveze nokuthi abaneme ngokuthi ubufakazi obuningi obethulelwe inkantolo abuvezi ukuthi asolwa ngakho u-Omotoso wakwenza ngaluphi usuku. Baphinde bacela nokuthi uJaji Mandela Makaula ukuthi angabe esaluhlehlisa lolu daba ngoba umsolwa usehlale ejele unyaka wonke. 
Ngaphandle kwenkantolo abalandeli balo mfundisi bebeze ngobuningi bezomeseka bethi umsulwa. 

UMakaula uthe uzokhipha isinqumo ngo 3 ntambama. 

- Udaba lusaqhubeka.



","crime, law and justice"
336,"KUZOQHUBEKA ngo-Okthoba 22 ukuqulwa kwamacala abhekene noMfundisi Timothy Omotoso osolwa ngokudlwengula nokushushumbisa abesifazane.
Izolo ufakazi wokuqala kuleli cala, uNksz Cheryl Zondi, ubephekwa ngemibuzo abammeli baka-Omotoso webandla iJesus Dominion International Church. UNksz Zondi (22) ungomunye wabesifazane ababalelwa kwabangaphezulu kuka 30 abasola umfundisi ngokubanukubeza ngokocansi kusuka ngo-2009 kuya ku-2017 okuwunyaka aboshwa ngawo esikhumulweni sezindiza ePort Elizabeth. 
","crime, law and justice"
337,"BAPHUME becijeke kuyo yonke imikhakha abesifazane ohlelweni lwaminyaka yonke olwenziwa yi-Independent Institute of Education (IIE) Varsity College, oluhlose ukubathuthukisa kwezomnotho nangokomqondo.
Babheme bakholwa abebehambele umcimbi, iLadies to Legends, olwenziwe yilesi sikhungo eThekwini ngaleli sonto. Lo mcimbi waminyaka yonke uhambisana nenkolelo yokuthi kuhlomula sonke isizwe uma kuqeqeshwa kahle ingane yentombazane. 
",society
338,"UKUSHISA ithayi noma ukuchela igceke ngoshiboshi akuzibalekisi izinyoka emzini wakho.
Lokhu kushiwo uMnuz Jason Arnold owungoti obamba izinyoka eThekwini. Uthe izinyoka eziningi aseke wazibamba emizini yabantu zisuke zikulo lelo gceke okusuke kukade kushiswa kulo ithayi noma elichelwe ngoshibhoshi Ãƒâ€šÃ‚Â ngenhloso yokuthi iphume lapho icashe khona.
",society
339,"USINDE kukubi uthisha wesikole samabanga aphansi eNquthu ngesikhathi ehlaselwa abazali bengane ayifundisayo abamfice efundisa bamshaya ngenduku waba mabokoboko.
Lesi sigameko senzeke esikoleni iLuvisi Primary, okwahlaselwa kuso kwabulawa umfundi nephini likathishomkhulu, uMnuz Vusi Ntombela ngo-2015, owayebuye abe nguSomlomo kuMasipala iNquthu owadutshulwa ngentululwane yezinhlamvu kwathinteka nabafundi omunye washona.
","crime, law and justice"
340,"BUCHITHEKE bugayiwe engqungqutheleni yokukhetha ubuholi be-IFP esiyingini saseNdumeni ngesikhathi kulwa izithunywa zibanga ukuvunyelwa kwababengamalungu eNFP nakaKhongolose ukuba bangenele izikhundla zokuhola iqembu.
Lokhu kwenzeke ngeSonto ntambama kwaze kwaphoqeleka ukuthi ingqungquthela ebisehholo eDundee ihlehle ngenxa yokuthi kuhluleke ngisho ubuholi buzama ukudambisa isimo kodwa kwabanhlanga zimuka nomoya.
",politics
341,"LIGCINE lifezekile iphupho lokuvulwa kwesikole esinobuchwepheshe besimanje kodwa esisemakhaya iMandla Mthethwa School of Excellence esiseNdumo, esifundeni uMkhanyakude, enyakatho yeKwaZulu-Natal.
Umqondo wokusungula lesi sikole esiqanjwe ngesishoshovu esaboshwa iminyaka ejele iRobben Island, uMnuz Mandla Mthethwa, waqhamuka nowayenguNgqongqoshe wezeMfundo noNdunankulu wesifundazwe uMnuz Senzo Mchunu. UMchunu uyilungu lesigungu esiphezulu se-ANC aphinde abe yilungu lekomiti elibheka ukusebenza kwansuku zonke lale nhlangano. 
",education
342,"MHLELLI: Ngiphawula ngodaba lwezimali eziqoqwa emarenke, abafowethu nodade abahweba embonini yezokuthutha umphakathi sekuyisikhathi sokuthi bakhulume ngazwi linye kubona bonke ososeshini kuqedwe izimali eziqoqwa esandleni umuntu oyedwa.
Siyazi ukuthi kunezindleko ezikhokhelwayo kasoseshini bonke kunabasebenzi abaqashiwe wososeshini. Akwenziwe izinhlelo imali ikhokhwe ebhange kwi-akhawunti kososeshini. Uma usoseshini ungenayo i-akhawunti, ayivulwe ilabo abangamalungu abasebuholini benhlangano. Le nto yokuqoqwa kwezimali emarenke isikhiphe imiphefumulo eminingi kakhulu. 
","economy, business and finance"
343,"SIZAQHUBEKA nokushuba isimo sezomnotho kubashayeli bezimoto nabathengi kuleli njengoba inhlangano yongoti kwezezimoto i-Automobile Association of South Africa (AA) iqinisekise ukuthi uzophinde unyuke uphethroli kule nyanga. 
I-AA iveze ukuthi uphethroli kulindeleke ukuthi unyuke ngoR1.01 ilitha, elika dizili lizonyuka ngoR1.24. Lokhu kusho ukuthi ilitha likaphethroli selizobiza uR17. 
","economy, business and finance"
344,"KUZOQEDWA uhlelo lokuhambisela umphakathi waseMsinga amanzi ngamaloli ngenxa yokunyuka ngamandla kukaphethroli. Umasipala uthathe isinqumo sokuba kugxilwe ekufakweni amanzi adonswa phansi nasemifuleni ngamapayipi ukuze wonge imali.
Lokhu kuvezwe iMeya yaseMsinga uNkk Buyiswa Ngcobo ephawula ngohlelo oluqhubekayo lokufakelwa kwamanzi ezigodini ezahlukene zaseMsinga oluqalwe ngesonto eledlule, oluphethwe uMasipala wesiFunda uMzinyathi.
",society
345,"SIYAKHULA isibalo sabantu abaququdwa yindlala. Izibalo zango-2016 zeStatistics SA, ezicubungula ngemindeni, iGeneral Household Survey, zikhombisa ukuthi abantu abangu-7.4 million babulawa yindlala kanti manje kulinganiselwa ukuthi lesi sibalo sesicishe siphindaphindeke kabili.
Yize izibalo zikhomba lokhu kuyavela ukuthi iNingizimu Afrika isemazweni ayishumi okuthiwa ayakwazi ukukhiqiza ukudla okwanele kodwa lokho kudla akufinyeleli kubo bonke abantu ngoba abanye abanayo imali eyenele yokukuthenga. Lezi zibalo ziholela ekutheni uhulumeni asungule izinhlelo eziningi ezizosiza ekutheni abantu abangakwazi ukuzikhiqizela ukudla abazokudla bathole izinsiza ukuze bakukhiqizele imindeni. 
",society
346,"I-EFF ithi usheshe waxolisa uNgqongqoshe wezeziMali kuleli, uMnuz Nhlanhla Nene, ngemihlangano yakhe nomndeni wakwaGupta ngoba kuningi esazokwenekela izwe okungamahlazo akhe enkohlakalo.
Lokhu kudalulwe yiPhini likaMengameli wale nhlangano uMnuz Floyd Shivhambu. Lo mholi ubekhuluma ngesikhathi evula ingqungquthela yokukhetha ubuholi KwaZulu-Natal, ebiseScottsville, eMgungundlovu, izolo ezosongwa namuhla. 
",politics
347,"INDODA yaseMaoti, eNanda, esolwa ngokudlwengula iphindelele abesifazane, itshele iNkantolo eNkulu eThekwini, izolo ukuthi ayisazi isibalo sabesifazane eyalala nabo, ababehluleka ukuyikhokhela imali yayo njengoba bengaphezu kuka-55 abesifazane eyayibagada bedayisa umzimba.
UMnuz Amos Ganyeni Ngobeni (29) uqhubekile nokufakaza izolo esephonswa imibuzo umshushini wecala, u-Advocate Noxolo Dube. 
","crime, law and justice"
348,"BUBUYISELWE ngo-elethu ezikhundleni ubuholi be-ANCYL esifundeni iTheku ngemuva kokukhethwa ngaphandle kokuphonselwa inselelo engqungqutheleni ebisenkundleni yezemidlalo iMoses Mabhida.
Bekuvele kulindelekile ukuthi uMnuz Thembo Ntuli ophinde wakhethwa waba uSihlalo noMnuz Thinta Cibane naye ophinde wakhethwa waba uNobhala ukuba babuye. Amalungu alolu phiko eThekwini kade ehlale elibeke ngembaba elokuthi bawubuholi obubuyayo.
",politics
349,"LIVELE eNkantolo yeMantshi oPhongolo iphoyisa lesiteshi saseNgwavuma elisolwa ngokudubula libulale umlisa ebelimsola ngokupaka kabi imoto emgwaqweni.
UContsable Mxolisi Donda (30) usezikhindini ngecala lokufa kukaMnuz Sifiso Sithole (24) okuthiwa ubezoqala ukuqeqeshelwa umsebenzi wobuphoyisa naye. Kuthiwa leli phoyisa elidume ngesihluku endaweni, lahilizisana nomufi baze bashova iqupha isikhathi eside kubuka abantu. Kuthe uma umsolwa ebona ukuthi sengathi akaliboni elidlalayo ngamankomane walanda isibhamu somsebenzi emotweni wadubula umufi emphindelela washona. Kuthiwa ababekhona bathi umufi wadutshulwa ngemuva ekhanda esezama ukubaleka ebona ukuthi kulandwa isibhamu. Ngesikhathi ecela ibheyili enkantolo ubalule ukuthi unezingane azondlayo futhi izindleko zekhaya zibheke yena, wacela inkantolo ukuthi imdedele ukuze ayohlukanisa unyaka nezingane zakhe. Icala lihlehliselwe uLwesithathu lapho okulindeleke ukuthi kukhishwe khona isinqumo ngesicelo sebheyili yomsolwa.
","crime, law and justice"
350,"KUQHUME isililo nomthandazo eNkantolo yeMantshi yaseNtuzuma ngemuva kokuphikiswa kwesicelo sebheyili sikamfundisi weTowers of Faith Ministries International, uMphostoli Mxolisi Striker Shange.
Lo mfundisi uzowudlela ejele eWestville uKhisimusi njengoba eyoze abuyele enkantolo ngoJanuwari 21 ngonyaka ozayo. UShange ubhekene namacala amane, okungamabili okudlwengula, elilodwa lokuthumba nelinye lokuhlukumeza ngokocansi amantombazane aneminyaka aphakathi kuka-14 no-18. Lawa macala kuthiwa uShange wawenza eLeisure Palace eNewlands West kusukela ngo-2014 kuya kuNovemba 12, 2018. 
","crime, law and justice"
351,"IZIGAMEKO zokugwazana kwabafundi esikoleni samabanga aphezulu KwaMakhutha zenze ukuthi uvalwe khona umkhankaso wokulwa nokuhlukunyezwa kwabesifazane nezingane izolo.
Umcimbi wokuvala imigubho yalo mkhankaso wenziwe yiMeya yeTheku, uNkk Zandile Gumede, okhale ngezigameko ezimbi ezenzeke kule ndawo. Yize singashiwongo ngegama isikole kodwa yiseMasakhane High lapho kuke kwagwazana abafundi ababili bashona ngo-Agasti. Imeya iveze izibalo zezigameko ezahlukene ezibikwe esiteshini samaphoyisa KwaMakhutha kusukela ngoSepthemba, ezinye zazo ezinyukile. Ithe ikhethe ukuvala umkhankaso KwaMakhutha ukukhuza umhlola wezigameko ezingezinhle. UNkk Gumede uqale waveza izibalo zokudlwengulwa ezibikwe esiteshini samaphoyisa, athe ngoSeptemba bayisihlanu abadlwenguliwe, ngo-Okthoba bayisishiyagalombili kwathi ngoNovemba balishumi.
","crime, law and justice"
352,"KUSOLWA ubudedengu babasebenzi bakaMasipala baseZululand, ophikweni lwamanzi ngokushona kwengane yaseNcotshane oPhongolo, eminze emgodini obumbelwe ukulungisa ipayipi.
ULuyanda Gumede (4) kuthiwa ubedlala nabanye ontanga ngoMsombuluko emini ngesikhathi ephonseka kulo mgodi obusugcwele amanzi emvula. Lesi sigameko sicasule umphakathi osola ukuthi ukungavalwa komgodi yikona okwenze ingane iphonseke futhi kusazodaleka omunye umonakalo.
","crime, law and justice"
353,"IGAMA lobenguMengameli wezwe uMnuz Jacob Zuma selivele ohlwini lwamagama abantu abaphakanyiselwe ukuthi bajutshwe ePhalamende emuva kokhetho luka zwelonke oluzoba ngonyaka ozayo.
Igama lakhe kuvele ukuthi lingunombolo 74 emagameni angu-833 aphakanyiselwe ukuya ePhalamende. Lokhu kuchaza ukuthi uZuma uma evuma ukuthunywa ePhalamende kuyohoxiswa yonke imihlomulo yakhe yokuthi wayengumengameli bese ehola imali yokuba yilungu lePhalamende. Uyokwephucwa abaqaphi nemali ayiholayo njengoba esehleli ekhaya.
",politics
354,"BAFUNWA uthuli amaphoyisa abesilisa abathathu okuthiwa bagasele esitolo eBuzi Cash & Carry oLundi bashaqa imali enguR154 000 bashaya bachitha nayo.Ãƒâ€šÃ‚Â 
Lesi sigameko okuthiwa sishiye umphakathi waseMtikini, oLundi, ushaqekile senzeke ngoMsombuluko ngesikhathi kufika imoto ebithi izolanda kulesi sitolo.Ãƒâ€šÃ‚Â  Ngokuthola kweSolezwe ngomthombo osondelene nalolu daba ngabo-1 emini kugasele amadoda amabili, eyodwa kuthiwa yona ibiqaphe ngaphandle kwasesitolo.
","crime, law and justice"
355,"UNGQONGQOSHE wamaPhoyisa kuzwelonke, uMnuz Bheki Cele uthe umnyango wakhe uzosebenzisa uR2 billion ukuholela amaphoyisa akhushulwe ezikhundleni, eminyakeni emithathu ezayo. Izolo, iPolice and Prisons Civil Rights Union (Popcru) neSouth African Police Union (Sapu) bathe kufanele anconywe uCele ngesenzo sakhe ngoba sekuphele isikhathi eside amaphoyisa engakhushulwa.
Izolo uCele utshele izintatheli ukuthi awu-68 000 amaphoyisa akhushulelwe izikhundla kulo nyaka. Uthe kuzophela uMashi wonyaka ozayo sekukhushulwe amanye awu-28 000.
","crime, law and justice"
356,"BEKUNGUNYAKA onzima embuthweni wamaphoyisa njengoba kube nezigameko ezishaqisayo lapho kubulawe khona amaphoyisa, okubalwa nesokuqothwa kwamaphoyisa esiteshini eNgcobo, e-Eastern Cape, adutshulwa.
Kulesi sigameko esenzeke ngo-Febhuwari nonyaka kwashona amaphoyisa amahlanu nesosha elilodwa. Lesi sigameko sathusa wonke umuntu kuleli ngoba lawa maphoyisa ahlaselwa esesiteshini sawo futhi kwagcina ngokuthi kuboshwe abasolwa kwelinye lamabandla akule ndawo, iMancoba Seven Angels.
","crime, law and justice"
357,"IPHITHENE amakhanda imindeni yabesifazane abathathu baseThekwini ababoshwe ngezinsolo zokushushumbisa izidakamizwa e-United States.
Ababoshiwe ngoNksz Londiwe Shange (27), Wandile Mhlongo (29), Thembeka Sokhulu (36) baseThekwini noNksz Viwe Tshaka (23) ongowaseLusikisiki e-Eastern Cape. Baboshwe ngoNovemba 17 emkhumbini abebesebenza kuwo weMSC. Bavela enkantolo yeMantshi yaseFlorida eMiami ngoMsombuluko.
","crime, law and justice"
358,"LIZODLULELA eNkantolo eNkulu icala lamadoda amabili asolwa ngokubulala umqaphi wowayenguNdunankulu KwaZulu-Natal uMnuz Senzo Mchunu, njengoba icala labo lihlehlele unyaka ozayo. 
UMnuz Dumisani Cebekhulu (26) noNtuthuko Mkhwanazi (24) bebevele eNkantolo yeMantshi eMpangeni kuleli ngecala lokudubula babulale uMnuz Xolani Nkosi owayegada uMchunu. Igama leNkantolo eNkulu bazolazi uma sebezotshelwa ngosuku lwabo lwasenkantolo. 
","crime, law and justice"
359,"ABANTU besifazane ababhukule balwele umhlaba bangalokhu belwela izinto ezincane ezifana namathoyilethi nezindlu ngoba zingadilika baphinde babuyele emgwaqweni beyolwa. Mabalwele umhlaba ngoba wona awuyi ndawo.
Lokhu kushiwo umengameli wenhlangano yabesifazane abangabalimi, iWomen in Agriculture and Rural Development (Ward), uNksz Maureen Magubane, ngesikhathi kunesigcawu sabesifazane sokubonisana ngezindlela ezingasetshenziswa ukuze abesifazane bathole umhlaba, ebesiseThekwini, izolo.
",society
360,"KUHLUKENE phakathi umndeni umfundisi webandla lamaZayoni eMtshezi ÃƒÂ¢Ã¢â€šÂ¬Ã‹Å“enikelaÃƒÂ¢Ã¢â€šÂ¬Ã¢â€žÂ¢ ngesidumbu sendodakazi yakhe esokeni ngoba ethi lalobola, kodwa izingane zakhe, abafowabo nodadewabo bathi bayakweshwama lokhu.
Njengamanje isidumbu sikaNksz Thabile Mpungose (46), sibangwa yilo mndeni nesoka nalo elithi yilona elizomngcwaba ngoba bese lilobole kushoda ngomshado kuphela, kodwa amanye amalungu omndeni awakwazi lokho, abemazi njengomuntu ozijolelayo nje.
",society
361,"IMEYA yoMkhandlu weTheku uNkk Zandile Gumede ithi imibiko yabezindaba mayelana nokuthi izoboshwa maduze ngezinsolo zenkohlakalo nokukhwabanisa wumkhankaso wokuyinyundela nokungcolisa igama layo.
Esitatimendeni esithunyelelwe abezindaba, uNkk Gumede uthe le mibiko ikhishwe ngesikhathi lapho kuqhubeka khona uhlelo lokuhlanganiswa kohlu lwamagama abaholi abangathunywa ezikhundleni nangesikhathi somkhankaso wokhetho lwangonyaka ozayo.
",politics
362,"ABANTU sebezokwazi ukubona ukuthi basalelwe yi-data engakanani kumaselula abo futhi izinkampani zokuxhumana ziyalelwe ukuthi zibazise uma isiphelile zingavele zithathe imali yabo.
I-Independent Communication Authority of South Africa (Icasa) iyalele izinkampani zokuxhumana ukuthi zazise amakhasimende azo ngokusebenza kwe-data futhi kube yiwona azinika igunya lokuthi zithathe imali uma sekuphele i-data.
",society
363,"SIGCINE sifinyelele ku-106 isibalo sezingane ezizalwe ezibhedlela ezahlukene KwaZulu-Natal ngoKhisimusi, eziningi eziphume nezitifiketi zokuzalwa.
UDkt Sibongiseni Dhlomo onguNgqongqoshe wezeMpilo esifundazweni ngoKhisimusi uvakashele isibhedlela ePrince Mshiyeni naseRK Khan ukuyonika izipho omama ababelethile. Ubehambisana noNgqongqoshe woMnyango wezaseKhaya uDkt Siyabonga Cwele osizane nabasebenzi bomnyango ukukhipha izitifiketi neMeya yeTheku uNkk Zandile Gumede. UDhlomo ukhale ngokuthi isayinkinga indaba yokukhulelwa kwezingane njengoba bekukhona eneminyaka engu-16 komama ababelethe ngoKhisimusi. 
",society
364,"UPHIKO lwentsha iYoung Communist League of South Africa (YCL) selunqumele ugwayi katiki isiteshi somphakathi Izwi Lomzansi 98.0 FM ukuba lubuyisele emoyeni ngokushesha umsakazi okusolwa ukuthi umiselwe ukufequza umfana aze achame. UNosipho Ngubane usebhuquza ekhaya ngemuva kokuvela kwe-video yakhe efequza omunye umfana.
I-YCL ithe uma iZwi LoMzansi lingambuyisi uNosipho lizozifaka enkingeni ngoba ngeke yona ithule isonge izandla ngalolu daba, izolusukumela. 
",politics
365,"SESICELA ku-300 isibalo sababoshelwe amacala ehlukene eThekwini selokhu kuqale amaholidi kaKhisimusi.
Lokhu kushiwo uSenior Superintendent Parboo Sewpersard okhulumela amaphoyisa kuMasipala weTheku, othe bayaqhubeka nezivimbamgwaqo nsuku zonke. Uthe kuyabakhathaza ukuthi abantu babonakala bengawuhloniphi umthetho njengoba beqhubeka nokwenza amacala phezu kokuba amaphoyisa etshalwe nxazonke. Kwababoshwe ngempelasonto uSewpersad uthe kubalwa nowesilisa ogwaze abesifazane ababili ngasebhishi eBlue Lagoon.
","crime, law and justice"
366,"BAPHILA ngokubamba amatoho abafundi osekuphele iminyaka emine belinde imiphumela yabo yezivivinyo zika-matric.
Abafundi baseMashiyamahle High eNdwedwe bathi abanalo igugu lemiphumela yokuchibiyela kwabo kwango-2015, umnyango oyikhiphe ngoMsombuluko ngoba sebelahlekelwe yisikhathi esiningi lolu daba lusenkantolo. Bathi imiphumela yabo bafisa ukuyithola kummeli wabo okunguye abamqoka ukuthi abamele kulolu daba hhayi emnyangweni.
",education
367,"KUCHAZWE njengokuwa kwensika ukudlula emhlabeni kwesishoshovu se-ANC, uMnuz Mendi Msimang, odlule emhlabeni izolo ngemuva kokugula isikhathi eside.
UMsimang, owayeyiHigh Commissioner yase-United Kingdom (UK), uchazwe njengengqalabutho eyalwela amalungelo abantu. Ungumyeni kaDkt Manto Tshabalala-Msimang, owayenguNgqongqoshe wezeMpilo owadlula emhlabeni ngo-2009. UMengameli Cyril Ramaphosa udlulise amazwi endunduzo emndenini, kubangani, izihlobo nakubantu bakuleli ngokudlula emhlabeni kwalesi sishoshovu esamela i-ANC eLondon ngo-1960. 
",society
368,"BASEBENZA bejeqeza abashayeli bezimoto zakwa-Uber noTaxify KwaMashu, abakhala ngokusatshiswa ngabashayeli bamatekisi.
NgoLwesibili laba bashayeli baqhinqe esiteshini samaphoyisa kwa-E KwaMashu befuna ukuvikelwa kulezi zigameko zokusatshiswa, njengoba kuthiwa ezinye izimoto zabo sezilinyaziwe. Omunye wabashayeli be-Uber ocele ukungadalulwa, uthe akusasebenzeki ngoba bayesaba. Uthe sekunamasonto amabili kusatshiswa abashayeli bezimoto zakwa-Uber nakwaTaxify KwaMashu, eNtuzuma naseNanda. Uthe lo mkhuba usungenelele ngisho eNewlands.
","crime, law and justice"
369,"SIGODLIWE isinqumo ecaleni ebelifakwe yiDemocratic Alliance (DA) enkantolo lokuphoqa owayenguMengameli wezwe, uMnuz Jacob Zuma ukuba azikhokhele izindleko zamacala abhekene nawo.
NgoLwesithathu u-Adv Thabani Masuku obemele uZuma utshele amajaji ukuthi uMengameli Cyril Ramaphosa ubengakashintshi ekutheni izindleko zecala zikhokhelwe wuhulumeni njengoba uZuma wasayina isivumelwano nalowo owayenguMengameli wezwe uMnuz Thabo Mbeki ukuthi kube wuhulumeni okhokhayo.
",politics
370,"KUSEWUMQANSA emaphoyiseni ukuthola imininingwane mayelana nokubulawa kwesikhulu sikaMasipala waKwaNongoma, esisocongwe singaphansi kohlelo lokuvikelwa kofakazi boMbuso.
Ihhovisi likazwelonke emaphoyiseni sekuphele isonto lizama ukuthola ulwazi emaphoyiseni ase-Eastern Cape ngokubulawa kukaMnuz Bonginkosi Shoyisa (45), isidumbu sakhe esatholwa endlini abegcinwe kuyo ePort Elizabeth sesonakele, ekopolotwe amehlo wathelwa nge-acid.
","crime, law and justice"
371,"
UNGENE ehlazweni owayengumgadli weKaizer Chiefs amaphoyisa ethola ukuthi umuzi wakhe usetshenziswa njengesidleke sokukhiqizia izidakamizwa eHillside, eGoli.
 
NgokweSowetan, amaphoyisa agasele ekhaya lale nkakha ngoLwesithathu ekuseni batholwa ukuthi kunegumbi obekukhiqizelwa kulo imandrax. 

Okhulumela amaphoyisa kuzwelonke, uColonel Brenda Muridili uziqinisekisile izindaba zokuboshwa kowayengumgadli weKaizer Chiefs. Uthe kuboshwe nabanye abathathu ababanjwe kuwo lo muzi. 

Abasolwa amagama abo awakadalulwa njengoba bengakaveli enkantolo. 

Esitatimendeni, obambe izintambo kwesokuba nguKhomishana wamaPhoyisa kuleli, uLietenant General Stefan Schutte ushaye amaphoyisa ihlombe ngokubambisana emzamweni yokwehlisa isihlava sokusatshalaliswa kwezidakamizwa kuleli. 

Abasolwa kulindeke ukuthi bavele enkantolo namhlanje. 
","crime, law and justice"
372,"OYINHLOKO yehhovisi likaMengameli we-ANC, uMnuz Zizi Kodwa, uthi bazoziphendulela ezinsolweni ezenziwa nge-ANC kwikhomishini ephenya ngokulawulwa kombuso yidlanzana ephethwe yiJaji Raymond Zondo.
Izolo uKodwa ubekule khomishini obekufakaza kuyo owayenguNgqongqoshe wamaBhizinisi kaHulumeni, uNksz Barbara Hogan, uthe i-ANC yabhalela ikhomishini icela ukwenza izethulo zayo, isalindile ukunikwa lelo thuba uma selivelile.
","crime, law and justice"
373,"ZIKHIHLA esikaNandi izakhamuzi zaseNkunzi, eMnambithi, ezifelwe yizinkomo ezidle ushevu okuthiwa uthelwe wumuntu ongaziwa edlelweni zasala ziqumbile. Zibalelwa ku-20 sezizonke izinkomo ezifile nembuzi nayo okuthiwa ikhothe endaweni efanayo yaqumba.
Abanikazi bazo bathi bafe olwembiza ngokufelwa yizinkomo, bathi basazibuza ukuthi ubebazondeni othele ushevu edlelweni ngoba le nto iyaqala ukwenzeka.
","crime, law and justice"
374,"LUYASHUBA udaba lukasomabhizinisi waseNtuzuma odilizelwe isitolo ngabasebenzi bakaMasipala weTheku namaphoyisa awo ngoLwesihlanu olwedlule, osethole ummeli ozolungisa udaba lwakhe, wavula necala.
UMnuz Nduduzo Magwaza (37) obengumnikazi weYoung Minds Tuck Shop, usamile ekutheni isitolo sakhe besisebenza ngokusemthethweni kodwa yilungu elithize lomphakathi elibikele uMasipala amanga ngaye. UMagwaza ubesedayise iminyaka engu-11 kulesi sitolo esiyikhonteyna. Uthe ufuna umasipala umbuyisele endaweni yakhe futhi umkhokhele nezimpahla ezicekelwe phansi ngesikhathi edilizelwa isitolo. Kuthiwa abasebenzi bakaMasipala namaphoyisa baklabhe ikhonteyna emuva kokuba kukhishwe incwadi yesexwayiso yokuthi uMagwaza kumele ayisuse.
","crime, law and justice"
375,"USENKINGENI owesifazane waseManzimtoti onezincwadi zomshado ezikhomba ukuthi ushade namadoda amabili.
UNkk Ernestina Nkabinde owumfelokazi ka-Edward Muziwenkosi Masinga owashona engozini yemoto ngo-1990, usola uMnyango wezaseKhaya ngokuthi ngemuva kokushona komyeni wakhe wanikeza enye indoda enegama, isibongo nosuku lokuzalwa okufanayo nokomyeni wakhe inombolo kamazisi yomyeni wakhe, maqede ÃƒÂ¢Ã¢â€šÂ¬Ã‹Å“wamshadisaÃƒÂ¢Ã¢â€šÂ¬Ã¢â€žÂ¢ nayo le ndoda, ekubeni yena wabuye washada noMnuz Duncan Themba Nkabinde ngo-1997. 
",society
376,"USIHLALO kazwelonke we-ANC uMnuz Gwede Mantashe utshele iKhomishini kaZondo izolo ukuthi izikhulu zenkampani i-Oakbay Resources zazibabelesela kanjani zibanxenxa ukuthi bangenelele ngemuva kokuvalwa kwama-akhawunti ezinkampani zamalungu omndeni wakwaGupta ngamabhange amakhulu kuleli.
UMantashe ubethula ubufakazi egameni le-ANC phambi kweKhomishini kaZondo. Uthe owayeyisikhulu esiphezulu kwi-Oakbay, uMnuz Nazeem Howa, wababhalela incwadi ecela ukuthi ahlanganiswe nezikhulu ze-ANC.
",politics
377,"BANGU-62 000 abahola impesheni KwaZulu-Natal okuthiwa abakawenzi amakhadi amasha njengoba sekuzonqanyulwa ukuwasebenzisa maduze. Lokhu kushiwo uMnuz Mbizeni Mdlalose okhulumela abakwaSouth Africa Social Security Agency (Sassa) esifundazweni, onxuse ukuthi njengoba sekuqalile ukuholela abantu basale sebeshaya namakhadi amasha.
Phezu kokuba kuvalwa ukuholela impesheni ngoDisemba 14 njengoba kuqale ngoLwesithathu, uMdlalose uthe abahola emabhange nasePosini abaphoqiwe ukukhipha imali ngaphambi kwalolu suku lokuvala. 
",society
378,"USHAYWE ngoswazi oluncane usaziwayo uBonang Matheba ecaleni abebhekene nalo lokungakhokhi intela.
Inkantolo yamacala emali eGoli ihlawulise uBonang uR30 000 ngoLwesibili ngokuhluleka ukukho intela ngesikhathi. Lokhu kwenzeke ngemuva kokuthi elivumile icala abethweswe lona lokungakhokhi intela eqondene naye uqobo kusukela ngo-2008 kuya ku-2017 neyebhizinisi lakhe iBonang Matheba Entertainment (Pty) Ltd kusukela ngo-2014 kuya ku-2017.
","crime, law and justice"
379,"UNGQONGQOSHE wamaBhizinisi kaHulumeni, uMnuz Pravin Gordhan, uthe akukho okuphambene nomthetho akwenza ngesikhathi evumela owayeyiPhini likaKhomishana wakwaSARS, uMnuz Ivan Pillay, ukuba athathe umhlalaphansi kungafiki isikhathi sakhe.
Izolo uGordhan uhambe nommeli wakhe u-Adv Tebogo Malatji emhlanganweni noMvikeli woMphakathi, u-Adv Busisiswe Mkhwebane, okade efuna uGordhan achaze ukuthi kungani avumela uPillay ukuba asheshe athathe umhlalaphansi amsayinele nempesheni.
","crime, law and justice"
380,"UFUNA ubulungiswa umndeni womlisa (22) waseBhobhobho eduze kwaseJolivet okuthiwa ushawe walaliswa esibhedlela abalisa abebemsola ngokweba uR50.
Kuthiwa uMnuz Philani Msomi uhlaselwe abalisa bangakubo ngeledlule ngoba bemsola ngokuthi ungene endlini wabopha ingane yakhona eneminyaka engu-16 wase ethatha uR50. Umalume wakhe, uMnuz Mpiko Msomi, uthe umshana wakhe uphuthunyiswe esibhedlela emuva kokunenebulwa yilaba balisa okuthiwa bebemshaya ngomphini wepiki bephinde bamshaye nangobhushi ngoba bemsola ngokweba. 
","crime, law and justice"
381,"UMA uzwa ngempumelelo yesikole iZama High, yaseManzana, Osizweni, eNewcastle, ungacabanga ukuthi ngesinye salezo zikole zasemalokishini noma emadolobheni kanti ushaye phansi.
IZama High eqala kwaGrade 8 iye kwaGrade 12, ngesinye sezikole eziphakamisela phezulu ifulegi lezikole zasemakhaya futhi ezibhukulile zavala igebe ebelikhona phakathi kwalezi nezikole nezasemadolobheni uma kuziwa ngasohlangothini lwemiphumela.
",education
382,"UKUKHULUPHALA kwezingane okudalwa ukuthi azisadlali kwenze ukuthi isikhungo samagugu nomlando eThekwini sibuyise imidlalo yakudala ngalama holidi kaKhisimusi. Kusukela ngoMgqibelo ozayo izingane zizofundiswa imidlalo yakudala ePhansi Museum eGlenwood, ukukhombisa abazali ukuthi akukona ukuchitha imali kuphela okungazijabulisa ngamaholidi. Le midlalo izodonsa uDisemba wonke njalo ngoMgqibelo.
 UNksz Thobeka Dlomo okhulumela lesi sikhungo uthe uma le midlalo iba yimpumelelo bazimisele ukuthi baqhubeke nayo ngisho sekudlule amaholidi. 
",society
383,"ABEFUNDISI besifazane bamahlelo ahlukene ezenkolo eThekwini banxuse abesifazane abahlukunyezwayo emabandleni ukuthi baphumele obala ukuze kuliwe nalesi sihlava.
Esithangamini nabezindaba eCity Hall eThekwini izolo, uNobhala wabefundisi besifazane uNkk Ziningi Jali okunguye obefunda isitatimende, uthe sekwanele ukuhlukunyezwa kwabesifazane, wengeza ngokuthi bafuna ukuthi bonke abagila imikhuba babhadle ejele.
",society
384,"KUNGAKAPHOLI maseko inkantolo ihoxise icala lokungena emhlabeni ngaphandle kwemvume ebelibhekene namalungu omphakathi angu-17 aseTete, KwaDukuza, amalunga alo mphakathi asephinde aboshwa ngecala elifanayo.
Ngenyanga edlule amalungu awu-17 omphakathi wakule ndawo, aphuma ejabula enkantolo yeMantshi yaKwaDukuza, ngemuva kokuhoxiswa kwecala lawo, izolo abayisithupha babo babuye baboshwa ngemuva kokuthi bephinde bakha imijondolo kule ndawo.
","crime, law and justice"
385,"ANGASE aphuthwe yithuba lokuyofunda phesheya umfundi waseMobeni, eThekwini, okumele azigcwalisele imali yokuyofundela ezobuchwepheshe.
UMhlengi Radebe (19) obefunda u-matric eGlenwood High, wamukelwe ukuthi ayokwenza izifundo zoLwazi Buchwepheshe eWilliam Penn University, e-United States of America (USA). Ukuthola ithuba lokuyofunda kuhambisana nokuthi uke wamenywa e-USA ukuyomela abafundi.
",education
386,"IMILUTHA yezidakamizwa isijike ukwenza njengoba kuthiwa isizitika ngokuphuza amanzi aphuma uma ipheke ama-pads (amaqakelo) abesifazane asesebenzile.
Lo mkhuba omusha ubukeka uzobhincisela nxanye abezidakamizwa iwunga nenyaope. Kuthiwa uthandwa yintsha engenayo imali yokuthenge inyaope newunga ngenxa yokuthi imba eqolo. Ukuhlanganisa amaqakelo kulula ngoba bahambela imizi enabantu besifane baketule imigqomo bathathe amaqakelo asesebenzile noma baye lapho kulahlwa khona imfucuza bapequlule ukuze bathole amaqakelo.
",society
387,"USIHLALO weBhodi yeTransnet, uDkt Popo Molefe, uthi ezinyangeni ezine ezedlule iTransnet ihlanganise ithimba longoti bomthetho nabaphenya amacala athinta imali ukuze baphenye ngokuphulwa kwemithetho ngesikhathi kuthengwa impahla enkampanini.
UMolefe usho lokhu emuva kokuthi uMnyango weziMali uphakamise ukuthi zithathelwe izinyathelo zomthetho izikhulu zakwa-Eskom nezakwaTransnet ngodaba lokuthengwa kwempahla ezinkampanini zikahulumeni phakathi kuka-2012 no-2016. 
","crime, law and justice"
388,"AWUKHULULEKILE umndeni womfundi waseMadundube, eMbumbulu, otholakale eshonile ngeSonto egaxwe nentambo entanyeni, ongakholwa wukuthi uzibulele ngempela.
Umndeni kaSbahle Ngcongo (13), obefunda uGrade 5 ePhangisa Primary, uthe uzokhululeka usuthole umbiko kadokotela ohlinze isidumbu ukuthi ngempela uzihilele yini njengoba kungacaci ngokushona kwakhe. USbahle kuvele ukuthi uzihilele kuveranda kubo.
","crime, law and justice"
389,"KUPHENYWA isikole iSizibeni High eMgababa ngemuva kokuthi abazali bekhononde ngokuthi abafundi baka-matric banqatshelwe ukubhala izivivinyo zephepha lesibili leMaths ngoba kuthiwa bazokwehlisa izinga lokuphasa lesikole.
Bangaphezu kuka-10 abafundi okuthiwa bakhishwe ephepheni sebezobhala kwathiwa ukuze bakwazi ukubhala izivivinyo zokuchibiyela ngonyaka ozayo, abalande izincwadi zodokotela ukuze kube sengathi babegula yingakho bengakwazanga ukubhala.
",education
390,"UKHOLELWA ekutheni asikho isifundo nomkhakha ongeke ufundwe ngolimi lwesintu, owesifazane ohlonishwe ngendondo ngamagalelo okuqhakambisa izilimi zesintu.
UNkk Muhle Sibisi ofundisa emkhakheni wakwaHumanities e-University of KwaZulu-Natal (UKZN), uhlonishwe ngeYoung Linguist Award emcimbini weminyaka engu-20 we-International Congress of Linguist. Bekuqala ukuthi lo mcimbi ubanjelwe kuleli selokhu wasungulwa njengoba ububanjelwe eKapa. 
",education
391,"INHLOKO yamaJaji uMogoeng Mogoeng ixwayisa ngokuthi impi ayisona isisombululo ezingqinambeni ezibhekene nezwe kubalwa kuzo udaba lomhlaba nokucwasa.
Ethula inkulumo yakhe kade enza isifundo ngowayengumegameli we-ANC ongasekho inkosi Albert Luthuli e-UKZN ngoMgqibelo, uMogoeng uthe udaba lomhlaba akumele lumbambathwe kodwa kumele kubhekwane nalo ukuze kutholakale isisombululo.
",politics
392,"IMITHETHO eyayishaywe yidlanzana labamhlophe elawula isibalo sabantu abasendaweni ethize yize yayingemihle kodwa yayenza ukuthi kwazeke ukuthi bangaki abantu abahlala kuleyo ndawo, kungafani namanje njengoba sekuyikampunzi edla emini.
Lokhu kushiwo yisakhamuzi esidala saKwaMashu uMnuz Obede Mbatha (77) obekhuluma emcimbini wokugubha iminyaka ewu-60, kwasungulwa leli lokishi, izolo, othe kuyadumaza ukuthi manje akekho umuntu ozazi kahle izibalo zabantu abahlala kuleli.
","crime, law and justice"
393,"YIZE ephenduke inhlekisa ezinkundleni zokuxhumana uSotswebhu weDA, uMnuz John Steenhuisen, ngokuthi akanazo iziqu zemfundo ephakeme kodwa uthe kufanele ayekwe kulesi sikhundla sakhe ngoba usebenzela abantu baseNingizimu Afrika.
USteenhuisen ubetinyelwa ngabantu ezinkundleni zokuxhumana abanye bemhleka ukuthi wayegxeka umbiko waseNkandla, ethi indlela obhaleke kabi ngayo ngathi ubuwenziwa wumfundi kamatric.
",politics
394,"UNGQONGQOSHE wamaBhizinisi kaHulumeni uMnuz Pravin Gordhan usevulele umholi we-Economic Freedom Fighters uMnuz Julius Malema amacala ngokumdicilela phansi isithunzi.
UGordhan uvulele uMalema icala lokumhlambalaza, ukudicelela phansi isithunzi sakhe nelokubhebhezela udlame eBrooklyn Police Station, ePitoli. UMalema ngeledlule ukhwele wadilika kuGordhan embiza ngenja esetshenziswa yizicebi ezingabelungu ukuqhwaga amandla oMbuso.
","crime, law and justice"
395,"UVEZE izindaba ezishaqisayo umlisa osolwa ngokuba ngungqondongqondo ecaleni lokubulawa kwamalungu omndeni wakwaKhoza ayisikhombisa abulawa angcwatshwa endlini eVlakfontein, eGauteng.
Umbiko we-Eyewitness News uveze ukuthi uMnuz Ernest Mabaso (27) ongomunye wabasolwa ababili abasolwa ngokubulala amalungu omndeni akwaKhoza uthe wayephoqwe nguMnuz Fita Khupe (61) abasolwa naye kuleli cala ukuthi abulale lo mndeni. Ngesonto eledlule iNkantolo yeMantshi yaseProtea ikuhlehlisile ukulalelwa kokufakwa kwesicelo sebheyili kwalaba bobabili ukuze kuqhubeke izolo nanamuhla.
","crime, law and justice"
396,"BASATHUTHUMELA abasebenzi boMnyango wokuBusa ngokuBambisana ehhovisi eliseMayville ngemuva kokuthi izigebengu ebezihlomile zigqekeze ihhovisi, zaduna imoto yomsebenzi zalayisha kuyo amakhompyutha eziwebe kuleli hhovisi izolo.
Abasebenzi abakholwa wukuthi izigebengu bezizilungiselele zizongena ehhovisi, abakhulume naleli phephandaba bacela ukungadalulwa, bathe basathukile futhi banovalo lokuthi kungenzeka izigebengu ziphinde zibuye zizogqekeza amanye amahhovisi.
","crime, law and justice"
397,"UNGAPHANSI kohlelo lokuvikelwa kofakazi owesilisa okusolwa ukuthi wadlelwa umakhelwane wakhe imali yefa eyashiywa wumqashi wakhe ayesemsebenzele iminyaka engaphezulu kweyishumi kwisithabathaba somuzi oseLa Lucia eThekwini.
USabelo Mdlovu obesebenza engadini emzini kaNkk Charlotte Davies, umyeni wakhe owayedayisa idayimane (naye ongasekho emhlabeni). Ngokomunye womakhelwane abasondele emzini kaNkk Davies, wayengumuntu othulayo owayekhuluma noMdlovu kuphela isikhathi esiningi.
","crime, law and justice"
398,"SIYANDA isibalo sabafundi ababhekana nokuhlukunyezwa nokunukubezwa ngothisha ngokocansi ezikoleni zaKwaZulu-Natal.
Ngokwempendulo kangqongqoshe wezeMfundo kulesi sifundazwe, uMnuz Mthandeni Dlungwane, abalelwa ku-33 amacala okunukubeza ngokocansi avuliwe ngo-2017/18. Angu-22 awokushaywa avulwe ngesikhathi esifanayo. UDlungwane udalule lezi zinombolo kulandela umbuzo weDA ePhalamende. Uqhube waveza nokuthi bangu-231 abafundi baKwaZulu-Natal abalulekwa ngokwengqondo. 
","crime, law and justice"
399,"Bantabami ngokuzithoba ngiyacela isale seyimiswa le Khomishini kaZondo okuthiwa ngeyophenya ngokulawulwa koMbuso yidlanzana. Ngicabanga ukuthi nobengaboni useyabona manje ukuthi iKhomishini yokulawulwa koMbuso yidlanzana ifana nenunu emakhandakhanda ezoshaya ibhuqe u-ANC. Ukube nginawo amandla okufinyelela egoseni le Khomoshini yokulawulwa koMbuso yidlanzana, uSolwazi uThuli Madonsela, kungabe ngiyambuza manje ukuthi uyathokoza yini njengoba abantu bakaKhongolose sebejikijelana ngemikhonto ongathi baloyiwe. Kungenzeka ukuthi leKhomishini yasungulwa ngoba kuhloswe ukuthi kwembulwe izinqe zikaZuma kodwa manje kubukeka sekuvela nezinqe zabantu abaningi.
Ngisho ingane ekhasela eziko iyabona ukuthi kule khomishini kuhujwa inyamazane eyodwa enguZuma kodwa kugcina sekulimala nezinye izinyamazane ngenxa yokuthi abazingeli bazingela ngokushisa umlilo. MaSolezwe ngiyaphinda ngiyasho ukuthi lo mlilo obaswe kuleya Khomishini uyoshiya uKhongolose ushe wahanguka amashiya nezinkophe. Lezi gubhu ezishawayo kuthiwe uKhongolose ubumbene ngibona ongathi kusiniswa amahleza ngoba le Khomishini ikuveza obala ukuthi uhlakazeke phakathi okwamaqhezu ezinqe. Okufike kube yinkinga wukuthi ofakazi beza ngogqozi nofuqufuqu lokupenda uZuma njengesikhohlakali kodwa bagcine sebechaphazele noGwede Mantashe, uGodongwana noJeff Radebe sekuvela ukuthi babekhona emihlanganweni ethile. OkaVolos uthi le Khomishini kaZondo ifana nomgangela wezinsizwa nezintokazi zikaKhongolose okufanele umiswe ngokushesha ngoba kuyofikwa okhethweni sekukhishwene amehlo abanye bengasanamazinyo. Kuyishwa ukuthi amalungu ka-ANC abukeka engaboni ukuthi ukuyofakaza kule Khomishini kufana nokuthatha intambo uzikhunge ngoba ugcine usungene wavela ngesicoco. Ubufakazi bale nto engiyishoyo kube yisehlo esehlele uNhlanhla Nene osukwe wusinga wayokwethula ubufakazi kodwa wagcina eselahlekelwa yisikhundla sokuba uNgqongqoshe wezeziMali. Kufikisela ngosizi ukubona uPravin Ghordan efakaza, echaza ukuthi yena wakubona kanjani ukulawulwa koMbuso. Thina esibukelayo sesinovalo lokuthi kwayena uGhordan uyogcina eselahlekelwe yisikhundla sakhe ngoba kuyabonakala ukuthi akekho omsulwa.
",politics
400,"KUBATSHAZWA umhlola wenkosi yaseVulamehlo, eNquthu okuthiwa iphakamise ukuthi abangaganiwe bakhokhe intela yobumpohlo ekubeni umphakathi usukhathele wukukhokhiswa intela ngezinto ezehlukene. Kukhalwa nangemali ekhokhwa abashonelwe enguR600 umphakathi othi awazi ngeyani. 
Kuthiwa kweminye imingcwabo kuze kulamule inkantolo enquma ukuthi umuntu angcwatshwe. Inkosi kuthiwa isuke ishaya phansi ngonyawo, ithi ngeke angcwatshwe kungakhokhiwe. 
","economy, business and finance"
401,"ABASHUSHISI bombuso bahlongoza ukuhoxisa amacala avulelwe abantu okubalwa kubo abomndeni wakwaGupta athinta ukudliwa kwezimali zohlelo okwakumele luthuthukise abalimi abamnyama baseFree State.
Okhulumela iNPA uMnuz Luvuyo Mfaku wazise iNews24 ukuthi incwadi yokuhoxiswa kwamacala isibhaliwe yathunyelwa abammeli bomndeni wakwaGupta ukubazise ngezakamuva ezithinta leli cala. Icala bekumele libuyele enkantolo yeMantshi eBloemfontein ngoDisemba 4 nonyaka. 
","crime, law and justice"
402,"INATIONAL Freedom Party (NFP) isiveze ukuthi iphenya kabanzi ngengxoxo eqoshiwe ngeselula lapho kukhuluma khona umlisa ozibiza ngenkabi edabuka KwaMaphumulo ezishaya isifuba ngokuthi isibaqedile abantu embonini yamatekisi nakwezepolitiki.
Kule nkulumo ekuWhatsApp inkabi izwakala ibhadlaza igama lomunye umholi weNFP wesilisa ukuthi isebenza naye. Isolezwe ngeSonto liyizwile le ngxoxo eshaqisayo esabalele kuWhatsApp.
",politics
403,"INHLANGANO elwela amalungelo ezingane, i-Operation Bobbi Bear, isinxuse abesilisa, ikakhulu obaba ukuthi bazivikele izingane kungabi yibo abazidlwengulayo.
Lokhu kulandela ukuboshwa komlisa (38) waseMfazazane, eMthwalume, osolwa ngokudlwengula indodakazi (14) yakhe angayizali nokusolwa ukuthi useze wayikhulelisa. Kuthiwa lo mlisa onengane eneminyaka emihlanu nonina wale ntombazane uqale ukuyidlwengula ineminyaka eyisishiyagalolunye. 
","crime, law and justice"
404,"KULINDELEKE ukuthi avele namhlanje enkantolo umfundi wakwaGrade 11 osolwa ngokubulala umfana obefunda uGrade 1 esikoleni saseNorth West. Umfundi obulewe ugwazelwe esikoleni ngoLwesithathu ekuseni. 
Umnyango wezeMfundo kulesi sifundazwe uthe umsolwa ubecashe ethoyilethe lesikole kanti kusolwa ukuthi ulale kulo. Kubikwa ukuthi ubanjwe uthishanhloko wabe esebizelwa amaphoyisa. 
","crime, law and justice"
405,"LIPHUCE iphoyisa isibhamu lazingqokloza ngaso emtholampilo lashona ibhungu (20) laseGamalakhe okuthiwa litakulwe amaphoyisa lishaywa umphakathi emuva kokuba sengozini yemoto eshiye abantu belimele.
Kuthiwa uMnuz Vuyo ÃƒÂ¢Ã¢â€šÂ¬Ã…â€œBoy BoyÃƒÂ¢Ã¢â€šÂ¬Ã‚Â Abdolo waseMagogogweni, eGamalakhe, uzidubulele emtholampilo iGamalakhe Community Health Centre ekhanda emuva kokuthi elanyulelwe amaphoyisa eshaywa umphakathi ngeSonto ekuseni.
","crime, law and justice"
406,"INJABULO iphenduke usizi kubantu abadala nabagulayo abese bezitshele ukuthi bazohola ngoLwesithathu eNtshangwe kodwa babuya bulanzi ngenxa yokuthi abebezobaholela kabafikanga.
UNksz Thembisile Gumede (54), ohola impesheni yokukhubazeka, ngomunye wababuye bebhangcuzela bevela eSthumba General Dealer eku-ward 4 eNtshangwe. UNksz Gumede, osekuphele iminyaka emine engakwazi ukuhamba ngenxa yokukhubazeka, uphuthwe wuR2 400 womholo ohlanganisa nesibonelelo sabazukulu.
",society
407,"LIZITHINTELE iziqandu iBamba likaKhomishana wamaPhoyisa KwaZulu-Natal uLieutenant General Nhlanhla Mkhwanazi, elisolwa ngokubiza omabhalane masembuthweni ngezithusanyoni ezingenamsebenzi walutho okufanele zikhonjwe indlela. 
Izinyunyana zamaphoyisa eziwotha ubomvu, iPopcru neSAPU zithumele izincwadi ezivuthayo zijijimeza lo sigaxamabhande oseyinkunzi eluvava kulo msebenzi. UMkhwanazi kusolwa ukuthi ukhwele wadilika komabhalane ehlangene nabo eChatsworth, eThekwini, lapho okuthiwa ubebatshela emehlweni ukuthi indaba yabo ifana nomdlalo nje kulo mbutho.
","crime, law and justice"
408,"OWESIFAZANE othi wayeyisinqandamathe sikaDonald Trump, uStormy Daniels, uthi lo mengameli wase-United States ushaya udaka kwinkonzo yasekamelweni. 
UStormy, ozakhele udumo ngamafilimu ocansi eMelika, udalule lokhu encwadini ekhuluma ngempilo yakhe lapho aveze khona nokuthi kubo bonke abantu aseke aya ocansini nabo, uTrump uyena ofathuze ukubadlula bonke. 
",society
409,"UNGOTI wezemfundo owaziwayo ngokugxeka uhulumeni angahlonizi ngokuhluleka ukufukula imfundo yakuleli uSolwazi Jonathan Jansen uthi uma uhulumeni ungase ugxile kakhulu emazingeni aphansi ezemfundo ngeke ibe khona inkinga yezinkumbi zabafundi abashiya phakathi ukufunda bengafinyelelanga kwa-matric.
UJansen ozinze eNyuvesi yaseStellenbosch oke waba ngumphathi weNyuvesi yaseFree State, ukhwele wadilika kuhulumeni ngokuthi akayikhathalele imfundo ngoba izingane zosopolitiki zifunda ezikoleni ezingcono. 
",education
410,"UMHOLI we-Economic Freedom Fighters (EFF), uMnuz Julius Malema usefunge wagomela ukuthi abalandeli baleli qembu bazoqhubeka nokudla umhlaba ongasebenzi njengendlela yokuqinisa ingcindezi kuhulumeni ukuthi abuyisele umhlaba kubantu boHlanga kuleli.
UMalema uxwayise uhulumeni ngokuthi intsha yakuleli izizwa inganakiwe selokhu kwaphuma uhulumeni wobandlululo, kwabekwa owentando yeningi ngo-1994. 
",politics
411,"Mhleli: Ngiyabonga ngokungipha isikhala ephephandabeni lakho. Ake ngibonge yize ngingazi ukuthi abaholi be-ANC eThekwini bafinyelele kanjani esinqumeni abasithathile. Umphakathi waKwaZulu-Natal uyayithanda i-ANC kodwa izinto eziningi ezenziwa wuKhongolose kulesi sifundazwe zenza umphakathi ubone kungafanele uzihlanganise nale nhlangano.
Ngifunde ephephandabeni kuthiwa ubuholi be-ANC esifundeni iTheku bufuna ukuxoxa namalungu kaKhongolose akhetha ukuzimela okhethweni ngo-2016. Ake ngilungise lapha, bonke abazimela abakaze bawushiye uKhongolose yizinkinga nenkohlakalo okwenziwa ubuholi besifundazwe nobeTheku ezadala umphakathi uvele uthi abazimele nangempela kwenzeka. Ngenzela ukucacisa lokho. Okunye okumele sikukhulume wukuthi umphakathi omningi waseThekwini owalinyazwa ngokufunzwa amakhansela abaholi besifunda seTheku awujabulile. 
",politics
412,"KUNGENZEKA izifunda ezimbili ze-ANC ezingakabi nezingqungquthela zazo KwaZulu-Natal, okuyiMoses Mabhida neLower South Coast, zibe nazo ngemuva kokhetho lukazwelonke ngonyaka ozayo njengoba udlulile umnqamulajuqu obubekwe yisigungu sikazwelonke sale nhlangano obusekupheleni kuka-Agasti.
Lokhu kushiwo nguNkk Nomagugu Simelane-Zulu, okhulumela i-ANC esifundazweni, kulandela ukuthi ibe yimpumelelo ingqungquthela yaseHarry Gwala. 
",politics
413,"BAGCINE bephoqelekile ukuthu bayisuse ivideo kaSbahle Mpisane abakwaMpisane ngemuva kokuhlaselwa ngabantu ezinkundleni zokuxhumana. Ofake le video, u-Andile Mpisane, ongumfowabo omncane kaSbahle, uthe ukhethe ukuyisusa ekhasini lakhe ngoba bese behlaselwa njengomndeni. 
""Ngicela niqaphe ukuthi ngiyisusile ivideo yokululama kukaSbahle ekhasini lami ngemuva kokuhlaselwa kwethu (yena noSbahle) nomndeni. Besihlose ukwazisa umphakathi ngokululama kwakhe ngokufaka le video. Ngemuva kwengozi abantu babehleba ngakho konke okubi ezinkundleni zokuxhumana, nasemaphephandabeni ngaye okuyinto esizwisa ubuhlungu kakhulu. Siyabonga ngokuqhubeka niseseka ngomkhuleko, uSbahle uyabonga kini nonke, siyabonga,"" kusho u-Andile. 
","crime, law and justice"
414,"MHLELI: Ngikhala ngiyazithulisa ngesandla sobulwane obenza kuvalwe ikolishi lamaphoyisa eThekwini osekwehlele kwelethu oLundi. Siphethwe kabi singothisha abaqeqesha izitshudeni ukuthi zibe abavikeli bomphakathi.
Akusasebenzeki ngendlela ekolishi siphathiswa okwezilwane. Selokhu lavulwa ngo-2005 ikolishi angikaze ngiyibone le nto yokuthi abafundi batshele othisha ukuthi sizokwenza ukuthi nokuthi, okuthile ngeke sikwenze. Ngeke usho ukuthi sisekolishi lamaphoyisa.
",education
415,"ISEMATHENI indaba yokwebiwa kwezinwele zokufakelwa ezibizwa ngama-weave. Ukwanda kwalo mkhuba sekwenza ukuthi abesifazane abafake lezi zinwele bahambe bejeqeza besaba ukuhlwithwa zona. Ukubiza kwalezi zinwele ezinye okuthiwa zitholakala emazweni aphesheya, yikho okwenza nezigebengu zicuthele odade abazifakile.
Kuvele nokuthi eminye imishwalense isinezinhlelo zokukhokhela abantshontshelwe izinwele. Ngokombiko wephephandaba elisesitebeleni esisodwa neSolezwe, iBusiness Report, kuvele ukuthi uhlelo lokukhokhela ukwebiwa kwezinwele lungaphansi kwebhizinisi lezobuhle kweminye imishwanelense. 
","crime, law and justice"
416,"BASAZOBOSHWA abazotholakala nensangu emakhaya abo yize kuleli sonto kube nenhlokomo kwabaningi bejabulela isinqumo seNkantolo yoMthethosisekelo ethe ngeke kusaba yicala ukutholakala nensangu ekhaya, inqobo nje uma ungayidayisi.
Yize abantu bakuleli becabanga ukuthi selokhu kuphume isinqumo, sebengenza noma yini ngensangu ekhaya, izazi zithi inkantolo ikubeke kwacaca ukuthi umthetho ovuna insangu uyoze usebenze eminyakeni emibili ezayo.
","crime, law and justice"
417,"KUKHISHWE incwadi egunyaza ukuboshwa kukaBonang Matheba enkantolo ebhekene namacala athinta imali eGoli ngemuva kokuthi lo saziwayo ehlulekile ukuvela kuyo ngecala lokukhwabanisa izolo.
UBonang akekho kuleli njengoba eseNew York lapho kuqhubeka khona umhlangano weNhlangano yeZizwe. Ubephethe uhlelo lwengxoxo ebizwa nge Leave No Girl Behind, obekudingidwa udaba lokuthuthukisa abesifazane emhlabeni. 
","crime, law and justice"
418,"BAHLALELE ovalweni othisha baseWiggins Secondary, eMayville, ngemuva kokushiswa kwamahhovisi abo, kwasha izincwadi nempahla yesikole kwanqanyulwa namapayipi amanzi okusolwa abantu abafuna ukudla umhlaba wesikole okungakhiwe kuwona.
Lokhu sekwenze isikole sacela amaphoyisa ukuthi azulazule ngaphandle kwaso njengoba kuthiwa kunabasabisile ngokuthi bazobuya bazongqongqisa nezimoto zothisha ngoba banenkani bagweve nendawo. Kuthiwa kufike abantu ababalelwa ku-50 izolo ezintatha kukhona onogada ababili bafike baphihliza ihhovisi lothisha bashisa izincwadi basuka bahamba. 
","crime, law and justice"
419,"USOTSWEBHU we-ANC ePhalamende, uMnuz Jackson Mthembu, uthi kumele ziphakanyelwe izinsolo 'ngetulo' lokuketulwa kukamengameli weqembu uMnuz Cyril Ramaphosa okubikwe ngazo ngempelasonto.Ãƒâ€šÃ‚Â 
Ngokombiko ophume ephepheni lesiNgisi langeSonto, kuthiwa obengumengameli, uMnuz Jacob Zuma, uba nemihlangano esesithe nalabo ababemeseka okubalwa kubo uNobhala-jikelele we-ANC uMnuz Ace Magashule, Mnuz Supra Mahumapelo obenguNdunankulu waseNorth West, uMnuz Thanduxolo Sabelo, Nksz Dudu Myeni nabanye ngenhloso yokuketula uRamaphosa.
",politics
420,"LUYASHUBA udaba lokushona kwesiguli emtholampilo eMzinto, njengoba kuthiwa unesi osolwa ngokungasinaki usenxuswe ukuba asule emsebenzini. 
Isolezwe lithole ngenhlangano iNurses Forum ukuthi ucelwe ngabaphathi bakhe ukuthi asule unesi wasePhungashe Clinic osolwa ngokuba budedengu okuholele ekushoneni kukaNksz Thobile Phungula (26). Lesi sigameko esenzeke ngoSepthemba 6 sithukuthelise umndeni kamufi, osola ubudedengu ngaso. Kuthiwa umufi wayelethwe emtholampilo ngo-2 ntambama, washona ngabo 10 ebusuku elinde i-ambulensi.
","crime, law and justice"
421,"OWAYENGUNGQONGQOSHE wezokuXhumana, uNksz Faith Muthambi usole ibamba likaMqondisi Jikelele eMnyangweni wezokuXhumana, uNkk Phumla Williams, ngokuhubhuza amanga aluhlaza ngaye ngesikhathi lifakaza kwiKhomishini ephenya ngokugwamandwa kwamandla ombuso ngoMsombuluko.
KuleKhomishini ephethwe iphini likaMengameli wamaJaji uRaymond Zondo, uNkk Williams ukhulume ngobuhlungu ayebuzwa ngaphansi kobuholi bukaNksz Muthambi, nokwaholela ekutheni abe nokhwantalala.Ãƒâ€šÃ‚Â 
",politics
422,"BAVEZE imibono eyehlukene abahlaziyi bezepolitiki mayelana nomhlangano wabaholi abathile be-ANC okubalwa nobengumengameli wezwe uMnuz Jacob Zuma lapho kuthiwa bekuboshwa kuwo uzungu lokuketula uMengameli Cyril Ramaphosa.
Iphephandaba lesiNgisi langeSonto libike ukuthi uZuma, uNobhala-jikelele we-ANC, uMnuz Ace Magashule, obenguNdunankulu aphinde abe nguSihlalo we-ANC eNorth West, uMnuz Supra Mahumapelo, uNobhala we-ANCYL KwaZulu-Natal, uMnuz Thanduxolo Sabelo, noNkk Meokgo Matuba we-ANCWL nabanye bahlangane eMaharani Hotel, eThekwini. Iphephandaba lize laveza nesithombe esikhombisa laba baholi bekuleli hotela.
",politics
423,"UBHEKENE nengcindezi umfundi kaGrade 11 waseBilanyoni, eDumbe owabona kubulawa intombi yomzala wakhe okuthiwa ukhala ngokuthi ubuthongo abusafiki ngenxa yesithombe sokugwazwa kwayo.
Lokhu kulandela ukuthi umndeni namaphoyisa bedidekile ngokuthi kwenzekani ngesidumbu sikaNksz Makhosi Ndlangamandla (25) ngoba umphakathi uyamba lapho kuthiwa wagqitshwa khona kodwa akuveli lutho kuqhuma amanzi kuphela.
","crime, law and justice"
424,"MHLELI: Abantu bafuna umhlaba wabo. Umbuzo wami-ke uthi bazowenzani njengoba besahlulwa yilo omncane abanawo? Ukube kuya ngami ngabe siyabambisana nabamhlophe, bakhokhe kithi inyanga nenyanga.
Ngeke sakufihla ukuthi abamhlophe bayawusebenzisa umhlaba. Futhi ngendlela egculisayo banazo zonke izinto zokuwusebenzisa. Thina sifuna umhlaba nje khona abangenawo ngisho ugandaganda lo. 
",society
425,"KUNINGI osekushiwo ngobubi bokukipita. Ungoti uthi iningi labakipitayo ligcina lingashadile, lixabana kubangwa nokuthi abathandanayo badidekile. Owesifazane ugcina engazazi noma uyinkosikazi endodeni akipite nayo, nowesilisa engazazi ukuthi ungumyeni noma isoka kwakipite naye.
Kukubi kunjalo, ungoti wezamasiko uthi kukhona okuhlale kweqiwa uma kukhulunywa ngomkhuba abathi mubi wokukipita.
",society
426,"ISIKHULU esiphezulu saseNedbank, uMnuz Mike Brown, siveze ukuthi owayengungqongqoshe wezokuMbiwaphansi, uMnuz Mosebenzi Zwane, wayecindeza ibhange ukuthi lithathe ama-akhawunti omndeni wakwaGupta ukuze kuvikelwe imisebenzi.
UBrown utshele ikhomishini yeJaji Raymond Zondo izolo ukuthi uZwane wacela umhlangano nezikhulu zakwaNedbank ukuze kuxoxwe ngodaba lokuhlengwa kwemisebenzi yabantu baseNingizimu Afrika ngoMeyi ka-2016.
","economy, business and finance"
427,"UDLAME lwasezikoleni lufinyelele kwelinye izinga ngenkathi umfundi ona-17 egwaza ephindelela uthisha wakhe ngommese wambulala.
Lo mfundi owenza uGrade 10 eRamotshere Moiloa High School, eDinokana Village eduze kwaseZeerust, eNorth West, kuthiwa uboshwe amaphoyisa ngezinsolo zokugwaza ngokubulala uMnuz Gadimang Daniel Mokolobate onguthisha wakhe obebhekele ukubhalwa kwesifundo iGeography abafundi abenza uGrade 10 ngoLwesine.
","crime, law and justice"
428,"KUGWAZWE kwabulawa isitshudeni saseNyuvesi yaKwaZulu-Natal ophikweni lwaseWestville ngemuva kwendumezulu yomcimbi wezitshudeni, iMother of All Bashes ezintatha zayizolo.
Lo mcimbi obekumenywe kuwo izintandokazi zeGagasi FM, uSphectacula noDJ Naves, uphele kabi. Isitshudeni esina-22 igama laso eligodliwe ngoba singekho isiqiniseko sokuthi umndeni waso usuyazi ngokushona kwaso, kuthiwa sigwazwe ngemuva kwengxabano esuke phakathi kwaso nezinye izitshudeni ezintathu.
","crime, law and justice"
429,"MHLELI: Izinyembezi emehlweni ami zehliswa wumcabango wokuthi kanti ngempela sasizabalazela ini uma kuzofika abafana baseNdiya bazosikhethela ongqongqoshe ezweni lethu sibe thina sasivotele amaqabane ukuthi asebenzele umphakathi ontulayo. Inhlangano yethu uKhongolose yaphenduka yaba silwane sini ngesikhathi sikaJacob Zuma? Amaqabane asala enkundleni ayefela ukuthi sibe yinhlekisa ezweni nasemhlabeni wonkana na.
Eqinisweni sonke sasimkhonzile uMsholozi ngoba sithi ungumuntu olwaziyo usizi lomuntu omnyama okuyothi uma esengumengameli azi okuyikonakona okufanele akwenze. Sidangele kakhulu futhi sididekile ngomonakalo ikakhulu esizweni esinsundu esidonsa kanzima wububha.
",politics
430,"KUBATSHAZWA isihluku somlisa (28) waseNgwavuma okuthiwa uhlahlele unina okwembuzi emuva kokuthi ezame ukumlamula eshaya unina wengane yakhe.
Lo mlisa wasOnaleni, eNgwavuma, ongumakhi, kuthiwa uhlahlele unina, uNkk Maponyane Timbane (56) ngocelemba ngoMsombuluko ntambama, emva kokuthi emlamule enengxabano nonina wengane yakhe abesehlale naye iminyaka emzini wakhe.
","crime, law and justice"
431,"INKAKHA yomculi wakuleli uChicco Twala onguyise kaLongwe Twala ongomunye wababekhona ngesikhathi kudutshulwa lowo owayengunozinti we-Orlando Pirates uSenzo Meyiwa usephumele obala wazwakalisa ukugculiseka ngokuqhubeka kophenyo lwamaphoyisa.
 Ngokombiko weTimesLIVE, uChicco ukuphikile ukuthi indodana yakhe iyathintekla ekubulaweni kukaSenzo. Uthe ukuba indodana yakhe ibithinteka ekubulaweni kukaSenzo ubezoba ngowokuqala ukuyinikela emaphoyiseni.
","crime, law and justice"
432,"LUYINZUKAZIKEYI olwabashadile baseMbazwana abaneminyaka ewu-21 beshadile kodwa isitifiketi somshado sabo sikhomba ukuthi umama uzishadile.
 UNkk Phikiwe Thandazile Ngobese (Mangeni) ushade noMnuz Bernard Mxoshwa Ngobese kodwa isitifiketi somshado abasinikwa uMnyango wezaseKhaya siveza ukuthi uNkk Ngobese uzishade yena, esikhaleni okufanele ngabe kubhalwe kuso umyeni kubhalwe igama nesibongo sakhe nasesikhaleni sikankosikazi kubhalwe yena.
",society
433,"KUVELE ukuthi sabulawa ngokushaywa ngesando ekhanda emagcekeni esikhungo saseDurban University of Technology (DUT) isitshudeni uSandile Ndlovu oshonele esibhedlela ngoSepthemba ngemuva kokulimala kanzima ekhanda.
Umsolwa ecaleni lokubulawa kukaNdlovu (18) uMsizi Mbutho (29), uboshwe ngeledlule kanti uvele okwesibili enkantolo yeMantshi eThekwini ngoLwesithathu. Ngokwamaphepha asenkantolo, umsolwa ubhekene namacala amabili, elokubulala nelokubamba inkunzi.
","crime, law and justice"
434,"OWAYENGUKHOMISHANA wakwaSars, uMnuz Tom Moyane, uzothola ithuba lokuphonsa ngemibuzo uNgqongqoshe wezamaBhizinisi kaHulumeni, uMnuz Pravin Gordhan, kwiKhomishini ephenya ngokuLawulwa koMbuso yiDlanzana, ngodaba lokwethweswa amacala ngo-2016 ngokusungula uphiko labaphenyi olungekho emthethweni kwaSARS.
Sibe yimpumelelo isicelo sikaMoyane sokuphonsa imibuzo uGordhan, njengoba kumemezele izolo uSihlalo wale Khomishini, iJaji uRaymond Zondo.
","economy, business and finance"
435,"UTHUKUTHELE uyaveva uNgqongqoshe wezokuThutha nokuPhepha KwaZulu-Natal, uMnuz Bheki Ntuli, emuva kwesigameko sokubulawa kwephoyisa, elinye lalimala ngesikhathi kade eyofuna izigebengu ezithinteka emacaleni okubulawa kosomatekisi eNsuze.
Amaphoyisa amabili asebenza ophikweni lwezobuNhloli KwaZulu-Natal, uwarrant officer no-captain, abelandela umkhondo ethungatha abantu abasembonini yama-metered taxis abathinteka emacaleni okubulawa kosomatekisi endaweni ngesikhathi edutshulwa kade elalelwe unyedle yiqulu labantu ebelihlomile.
","crime, law and justice"
436,"UTHELEKELWE wumphakathi ngamabhodlela nangezibhakela owesilisa waseMachobeni ngaseLindelani, ngemuva kokuvela kokuthi uvezele izingane ezisencane izithombe zocansi.
Lo wesilisa esingeke silidalule igama lakhe njengoba engakasho ukuthi uyalivuma noma uyaliphika icala, kuthiwa ubebiza izingane zamantombazane ezingomakhelwane athi uyazithuma, agcine ngokuzivalela endlini ezibukisa izithombe zocansi, esebenzisa i-lap top yakhe.
","crime, law and justice"
437,"UHLALELE ovalweni umndeni womfana ona-9 okuthiwa uvinjezelwe ngamalungu omphakathi waseSavannah Park eMariannhill ngoLwesithathu ngeledlule, emsola ngokuthakatha.
 Uyise womfana (igama lakhe elingeke lidalulwe ukuvikelwe umfana) uthi uthuke kwaphela nasozwaneni ngesikhathi ehla esitobhini ntambama ngoLwesithathu ephuma emsebenzini, elinye ilungu lomphakathi limcela ukuba behlisane baye emzini ongumakhelwane lapho kugcinwe khona indodana yakhe okuthiwa ibanjwe kulo muzi igibele imfene, ekuseni ngabo 9.
",society
438,"I-IFP KwaZulu-Natal ifuna amaphoyisa ampintshele ekhoneni, aze agonyuluke iqiniso umlisa oboshwe ngelezinsolo zokubulawa kwekhansela layo, uMnuz Mthembeni Majola (39). Ikhansela uMajola belisebenzela uMasipala iNkosi Langalibalele eMtshezi, lithelwe othulini ngo-Agasti ngesikhathi lihamba ngemoto yalo nomunye owasinda. 
UMnuz Ayanda Siyanda Mshengu Mvelase (26) uvele eNkantolo yeMantshi yaseMtshezi emuva kokuthelekelwa ezakwadalawane zamfaka ozankosi. 
","crime, law and justice"
439,"KUBHUNTSHE umngcwabo abamakhaza begoloza nesidumbu befuna imali okuthiwa bebengavumelananga ngayo nomndeni kamufi. Umndeni wakwaMohlakwana eMzongwane, eMatatiele, ukhala ezimathonsi ngezindleko othi ufakwe kuzo yinkampani yabangcwabi iHambakahle Funeral Parlour ekwaV eMlaza, kulandela ukunqaba nesidumbu sikaNksz Buhle Mohlakwana (35) okuthiwa ushonele esibhedlela iKing George eThekwini ngesonto eledlule.
Isidumbu bekulindeleke ukuthi sifike eMatatiele ngoLwesihlanu. Kuthiwa bese kwenziwe zonke izinhlelo zokuthi afihlwe ngoMgqibelo.
",society
440,"OWAYENGUNGQONGQOSHE wezokuThuthukiswa koMphakathi, uNksz Bathabile Dlamini uthi akanandaba nabamgxekayo bemenza idimoni kodwa ujabulela ukuphinda athole ithuba lokusebenzela abantu ngoba yilokho akwazi kangcono. 
UNksz Dlamini onguMengameli we-ANCWL, ubephawula emuva kokuqokelwa esikhundleni sokuba nguSihlalo weBhodi elingaphansi koMnyango wezokuHlaliswa kwabantu, elibizwa ngeSocial Housing Regulatory Authority (SHRA). Uqokwe nguNgqongqoshe woMnyango uNkk Lindiwe Sisulu ukuba ahole lolu phiko olungaphansi komnyango wakhe. 
",politics
441,"BASHAQEKILE abasebenzi bakaMasipala wasoLundi emuva kokuthi indoda eqapha izikhulu zomkhandlu idubule uzakwabo obesebenza kwizicishamlilo wafa endaweni yokucima ukoma ngeSonto.
Indoda (35), engeke ize idalulwe ngoba ayikabuzwa ukuthi iyalivuma noma iyaliphika yini icala, izolo bekulindeleke ivele eNkantolo yeMantshi yasoLundi mayelana necala lokubulala uMnuz Phakamani Bukhosini (27).
","crime, law and justice"
442,"LIGWEME ihlazo lokulandwa yiveni lakhetha ukuzinikela emaphoyiseni ilungu eliqavile le-ANC, elibhekene necala lokukhomba uzakwabo ngesibhamu ngesikhathi betholana phezulu emhlanganweni. 
UMnuz Arthur Zwane, uzinikele emaphoyiseni kuleli sonto mayelana nezinsolo zokukhomba uMnuz Sipho Hlomuka ngesibhamu ngesikhathi bexabana. UHlomuka uyiPhini likaNobhala we-ANC esifundazweni, uphethe nesokuba nguNgqongqoshe wezokuBusa ngokuBambisana neziNdaba Zomdabu. 
","crime, law and justice"
443,"KUNXUSWA abafundi bakamatric ukuthi bangayoni inyufomu yabo uma beqeda ukubhala iphepha lokugcina kodwa banikele ngayo ukuze isize abanye.
Inhlangano yentsha i-Rise Black Child Enterprise ezinze eThekwini igqugquzela uhlelo i-Gqoka School Mate okuzoqoqwa ngalo inyufomu nezincwadi zokufunda kubafundi abazobe bebhala iphepha labo lokugcina kuleli sonto. 
",education
444,"OWAYEYISIKHULU kwezokuxhumana kuhulumeni kwiGCIS uMnuz Themba Maseko, useveze okushayisanayo nobufakazi obathulwa owayengumengameli wezwe uMnuz Jacob Zuma ngokuthi kungani asuswa esikhundleni sakhe wanikezwa omunye umsebenzi kuhulumeni. 
UMaseko obesebuya isibili kwikhomishini ephenya ukulawulwa kombuso yidlanzana, watshela ikhomishini nyakenye ukuthi wasuswa esikhundleni ngoba wanqaba ukusiza umndeni wakwaGupta ukuthola ingxenye yemali eyayinguR600 million. 
","crime, law and justice"
445,"OWAYEYILUNGU lePhalamende eBritain uLord Peter Hain, ugxeke izinhlangano zemali ngokuvumela abomndeni wakwaGupta ukuba bafake imali engekho emthethweni emazweni ahlukene okwenza kwaba lula ukulawulwa kombuso yidlanzana.
Efakaza ngoMsombuluko uHain utshele iKhomishini kaZondo ukuthi ngeke kwagxekwa uhlangothi olulodwa ngoba amabhange nezinkampani zokuxhumanisa umphakathi ezaba nesandla ekutheni umndeni wakwaGupta uthumele imali yawo ezindaweni ezehlukeni ezweni jikelele. 
","crime, law and justice"
446,"WAYEFISA ukuba wunjiniyela uthishanhloko ochonywe uphaphe lwegwalagwala ngokuba wuthishanhloko obadlula bonke ngokuphatha isikole samabanga aphezulu KwaZulu-Natal.
UMnuz Philani Innocent Mathenjwa uthishanhloko waseNtulabakayise Secondary, KwaNibela, eHluhluwe, uchonywe uphaphe nguNgqongqoshe wezeMfundo KwaZulu-Natal, uMnuz Kwazi Mshengu, ngesikhathi ebonga futhi ekhuthaza othisha ngomsebenzi omuhle abawenzile emcimbini owaziwa ngeKwaZulu-Natal National Teaching Awards (NTA) obungoLwesihlanu.
",education
447,"UMNYANGO wezokuThuthukiswa koMnotho nobuHoli bezamaBhizinisi kaHulumeni uthi usuzimisele ukwelekelela osomabhizinisi abasebancane abafuna ukwenza imikhiqizo yensangu kuleli.
Lokhu kuvezwe ngungqongqoshe uNkk Nomusa Dube-Ncube ngesikhathi ekhuluma kwingqungquthela yensangu, iCannabis Investment Protocol, ebiseNkosi Albert Luthuli International Converntion Centre, eThekwini ngoLwesithathu. Ethula inkulumo yakhe phambi kwezihambeli zalo mcimbi uthe, ngesikhathi benesidlo sasekuseni iKZN Growth Coalition ngo-Agasti bahlongoza ukuthi bewuhulumeni bahlose ukulekelela abalimi abancane njengendlela yokulwa nokwentuleka kwemisebenzi.
","economy, business and finance"
448,"SEBEXABANE baze bafakana enkantolo abomndeni wowayengumengameli wezwe, uMnuz Jacob Zuma kubangwa imali yethenda yomshini ophakela amanzi, abayifaka eNkandla. UMnuz Zobaphi Zuma, ozalwa ngumfowabo wobengumengameli noNksz Nompumelelo Mhlongo, oyisihlobo esiqavile basembangweni oshubile wemali.
UZuma (Zobaphi) ukhala ngoNksz Mhlongo ngokugweva nemali athi babeyithole emuva kokuthola ithenda yokufaka injini yamanzi. UZuma uthi empeleni bebesebenzisana ngaphansi kwenkampani, Ubucebo General Trading. Uthi ngokwazi kwakhe, kufanele ngabe wathola R500 000 ngomsebenzi abawenza kodwa akatholanga ngisho isente. Useze wakhetha ukulufaka enkantolo udaba ngoba usekhathele wukukhuluma nesihlobo sakhe esingafuni nemali.
","crime, law and justice"
449,"ITHOLAKALE ibulewe yaphonswa esimobeni esiseduze kwasemzini wayo ingoduso ebihlale ihlukunyezwa umnyeni wayo. UNksz Nompumelelo Shangase (46) waseMontebello eNdwedwe ogane eGqugquma, KwaSwayimane utholakale ngeSonto eshonile esimobeni esiseduze komuzi wakhe engenalo inxeba kodwa evuvukele ebusweni, kubonakala sengathi ubeshaywa.
Uyise kamufi, uMnuz Nicholas Shangase uthe, washayelwa ucingo umkhwenyana wakwakhe ngeSonto ekuseni ebuza ukuthi indodakazi yakhe ayikaze ifike yini kubo ngoba iduke ngayizolo?
","crime, law and justice"
450,"SIDUVE emakhazeni phesheya kwezilwandle eGreece isidumbu sikaNksz Sarah Masango, waKwaNdebele, eMpumalanga, oshonele esibhedlela ngoNovemba 14 nonyaka, enesifo sofuba. Umndeni wakhe kumele ukhokhe R71 000, ukuze isidumbu sakhe sibuyiswe kuleli.
UMnyango wezangaPhandle uthe ngeke ukwazi ukukhokhela izindleko zamakhaza nokumbuyisa kuleli umufi ngoba ubengeyena umsebenzi kahulumeni. 
",society
451,"I-DA kuMasipala weTheku ifuna izimpendulo ukuthi kungani engezi emsebenzini izinyanga ezintathu obeyimeya yomkhandlu uNkk Zandile Gumede, yize eqhubeka nokuhola imali yokuba ikhansela?
Emhlanganweni wamakhansela e-ICC zolo, usotswebhu we-DA eThekwini, uMnuz Thabani Mthethwa, uthe uNkk Gumede bamgcine ngoSepthemba efika emuva kwesikhathi emcimbini wokugcotshwa kongene ezicathulweni zakhe, uMnuz Mxolisi Kaunda.
",politics
452,"Abafundi baseGratton High, babuye nendondo emncintiswaneni ohlelwa ngabakwa-Eskom ne-Education With Enterprise Trust (EWIT) eGoli. Abaphume isibili ezikoleni ezintathu ebezingenele KwaZulu-Natal, bebeyokwethula iSnempilo Jam, okuwujamu abazenzele wona. 
Lesi sikole besimelwe wuMinenhle Morris noNoxolo Mthethwa abafunda uGrade 11, abenza iBusiness Studies. Uthisha wabo obebaphelezele, uNksz Busi Dlamini, ofundisa zona lezi zifundo, uthe bavele banenhlangano abazisungulele yona esikoleni, enabafundi abangu-16. 
",education
453,"INHLANGANO ebusayo i-ANC ifuna amakhansela aseThekwini athweswe amacala enkohlakalo ayiswe ekomitini layo elimele ukuqondisa ubugwegwe.
Lokhu kulandela ukuthi oKlebe bebophe amakhansela amane ngoLwesithathu ngecala lokukhwatshaniswa kwemali yethenda yokuqoqa udoti kaR208 million. Amakhansela athintekayo nasevelile enkantolo yamacala athinta imali eThekwini akhululwa ngebheyili kaR5 000 umuntu emunye ngoNomthandazo Shabalala, Nomusa Mthembu, Sthenjwa Nyawose noThembelihle de Lange. 
","crime, law and justice"
454,"BAGWETSHWE iminyaka ewu-15 umuntu emunye abesifazane ababili ababengabasebenzi boMnyango wezokuBusa ngokuBambisana neziNdaba zoMdabu KwaZulu-Natal ngokukhwabanisa * -R7.5 million.
Inkantolo ephenya amacala athinta izimali eThekwini izolo igwebe uHlengiwe Hlela (35) noPatricia Chule (33) iminyaka ewu-15 ngokukhwabanisa yengeza eminye iminyaka ewu-10 ngokuphula isigaba somthetho olwa nezenzo zobugebengu obuhleliwe.
","crime, law and justice"
455,"UMENGAMELI ngokuhlonishwa we-IFP inkosi Mangosuthu Buthelezi uthi kuyomphatha kabi uma eze washona lungaqediwe uhlelo lokubuyisana phakathi kweNkatha ne-ANC.
Ekhuluma emcimbini wokwethulwa ngokusemthethweni kwesikhwama sakhe nomngani wakhe ongusomabhizinisi ohlonishwayo, uMnuz Harry Oppenheimer esikhumulweni sezindiza esidala ngaseSiphingo izolo, uButhelezi uthe inhliziyo yakhe kayikutholi ukuphumula ngokuthi lolu hlelo kalukaqedwa.
",politics
456,"UMMANGALELWA ecaleni lokubulawa kwesitshudeni saseMangosuthu University of Technology uthi isibhamu abulala ngaso lesi sitshudeni kwakungesaso isitshudeni.
UMnuz Thabani Mzolo ubhekene necala lokubulala uNksz Zolile Khumalo isidumbu sakhe esatholwa endaweni ehlala izitshudeni eLonsdale ngoMeyi 1 kulo nyaka. Ummangalelwa waboshwa esendaweni yesigameko, wagcinwa esitokisini njengoba enqatshelwe ibheyili.
","crime, law and justice"
457,"SEKUVELE isiphakamiso sokuba kushintshwe umphenyi wecala lokubulawa kwelungu lesigungu esiphezulu se-ANCYL KwaZulu-Natal, uNksz Sindisiwe Beauty Ndlovu (34) okusolwa ukuthi udutshulwe yisoka. Umzala kamufi, uNksz Slo Khuzwayo, wenze lesi siphakamiso enkonzweni yomngcwabo enkundleni yezemidlalo eThokozani ngoMgqibelo.
UNksz Khuzwayo uyiphoyisa naye njengoba nomufi kusolwa ukuthi ubulawe yisoka eliyiphoyisa okuthiwa limhlabe ngenhlamvu esifubeni washona. UNksz Khuzwayo uthe balibheke ngabomvu icala futhi abeneme ngomphenyi wecala.
","crime, law and justice"
458,"KUKHUNJULWE iqhaza elabanjwa yinkosi yesizwe sakwaMdunge inkosi Faku Mdunge ukumela abantu besizwe ngezikhathi zikahulumeni wobandlululo emcimbini wokwembulwa kwetshe lesikhumbuzo sayo obusenkantolo yesizwe eBomvini izolo.
UNgqongqoshe woMnyango wezamaCiko, amaSiko, iMidlalo nokuNgcebeleka, uNksz Hllengiwe Mavimbela, uthe inkosi yakwaMdunge ingenye yamakhosi ayebusa ngesikhathi sobandlululo ayelwela ukuthi abantu bayo bangaxhashazwa wuhulumeni wangaleso sikhathi owawucindezela abantu abamnyama.
",politics
459,"UMSOLWA obhekene necala lokubulala isitshudeni saseMangosuthu University of Technology (MUT) esasihlala ezindlini zezitshudeni enkabeni yeTheku uqale ukwethula ubufakazi bakhe ngokutshela iNkantolo eNkulu yaseThekwiniÃƒâ€šÃ‚Â ngothando ayenalo ngomufi.
UThabani Mzolo obhekene necala lokubulala uZolile Khumalo, utshele inkantolo ukuthi babengamathe nolimu futhi babezitshela ukuthi bothandana baze bahlukaniswe ukufa. 
","crime, law and justice"
460,"KUZOHLOMULA nentsha efuna ukuqala amabhizinisi ohlelweni loxhaso, olwenziwa yinhlangano kaNgqongqoshe woMnyango weziSebenzi zikaHulumeni nokuPhatha uMnuz Senzo Mchunu ayisungule nomkakhe.
Bangaphezu kuka-60 osomabhizinisi abebeyingxenye yomdlalo wegalofu eMount Edgecombe eThekwini ngoLwesihlanu, obuhlelwe yinhlangano iSenzo & Thembeka Mchunu Foundation. Inhloso yalo mdlalo ukuqokelela isikhwama esizosiza intsha eswele efuna ukuqhubeka nezifundo. 
","economy, business and finance"
461,"UKHALA ngokuhamba kancane kophenyo lwamaphoyisa umndeni wowesilisa waKwaCaluza, eMgungundlovu, ogwazwe washona eGeorgedale eHammarsdale yibhungu okuthiwa lamdidanisa nomunye wesilisa elalixabene naye.
UMnuz Njabulo Ngcongo (29) kuthiwa ufe emuva kokugwazwa amanxeba amathathu emhlane umsolwa okuvela ukuthi uneminyaka engu-17, endaweni yokucima ukoma. UNgcongo ungcwatshwe ngoMgqibelo emathuneni aseMountain Rise eMgungundlovu. Elandisa Isolezwe ngokwenzeka, uNksz Nqobile Mbambo, ongumzala kamufi, uthe uNgcongo ufele ubala emuva kokudidaniswa nomunye umuntu. 
","crime, law and justice"
462,"UKUHLUKUMEZEKA kwabesifazane nezingane kulokhu kuqhubeka kuleli njengoba owesifazane nengane yakhe eneminyaka engu-13 behlalele ovalweni ngenxa yokuchanasa kukayise oyizalayo osolwa ngecala lokuyidlwengula.
Le ntombazane yaseMtubatuba, kusukela ngoMashi nonyaka uyise oyizalayo usolwa ngokuyidlwengula ephindelela. Kuthiwa ubeyithuma ukudla namanzi okugeza ukuba imlethele bese ethola ithuba lokuyihlukumeza. Le ntombazanyana yayisatshiswa uyise ukuthi uzoyibulala uma ike yabhoboka ngale ndaba. 
","crime, law and justice"
463,"KUSUKE umsindo phakathi kwamaqembu aphikisayo nezikhulu zikaMasipala weTheku mayelana nesinqumo sokususwa kukaR3.5 million, ezinhlelweni zokukhumbula owayengumengameli wokuqala wentando yabantu kuleli uMnuz Nelson Mandela wayiswa emkhankasweni wokulwa nesihlava sokuhlukunyezwa kwabesifazane nezingane ngaphandle kokugunyazwa umasipala.
Ikhansela le-IFP uMnuz Mdu Nkosi lithe alingabazi ukuthi le mali isetshenziswe ngaphandle kokugunyazwa umkhandlu.
","crime, law and justice"
464,"UKUNGABOSHWA kwabasolwa ngokubulala amalungu omndeni ayisithupha, adutshulwa abulawa ebuka ithelevishini ngeledlule eMpumalanga, eHammarsdale, kufaka ingebhe kwabasinda kule sisigameko.
 UMnuz Ndodo Msomi, umfowabo kaMnuz Mvumo Msomi (55) owabulawa nezingane zakhe uMnuz Dumisani Msomi (25), Nksz Philisiwe Msomi (27), Andiswa Msomi (13) umshana wakhe uMnuz Dumisani Ntuli (29), nomakhelwane wakhe uMnuz Bongani Ndlovu (42), uthe abasinda ngesikhathi kudutshulwa laba bayesaba ukuthi kungenzeka ababulali babuye.
","crime, law and justice"
465,"KUNXUSWE othishanhloko bamakolishi amakhono amaTVET ukuthi basebenzisane nabezimboni ukuqinisekisa ukuthi izitshudeni ziyathathwa ezimbonini ukuphucula amakhono azo emuva kokuqeqeshwa kulezi zikhungo.
UNgqongqoshe wezeMfundo ePhakeme nokuQeqeshwa, iSayensi nobuChwepheshe uDkt Blade Nzimande ukusho lokhu ngesikhathi evula ngokusemthethweni ingqungquthela yezinsuku ezimbili iNational Artisan Development eqale izolo, eNkosi Albert Luthuli International Convention Centre, eThekwini.
",education
466,"KUPHAZAMISEKE umhlangano womkhandlu, kwavalwa amabhuku ngesikhathi kuboshwa uSomlomo kaMasipala waseBaqulusini, eVryheid uMnuz Mkhonyovu Khumalo obhekene necala lokweba i-generator. 
UKhumalo uthelekelwe ngezakwadalawane ngoLwesine emahhovisi omkhandlu, waboshwa phambi kwamakhansela ethe shaye, ethamele umhlangano asala kanjalo emangele. Umasipala we-IFP ungaphansi komlawuli njengoba uhlaselwe yizinkinga zokuphatha, manje sekuboshwa usomlomo wawo. 
","crime, law and justice"
467,"KUVALWE izitolo eziyisishagalolunye ezidayisa utshwala ngokungemthetho eMatikwe, eNanda, izolo ngenhloso yokunciphisa amacala okuhlukunyezwa kwabesifazane enzeka kakhulu kule ndawo.
UNgqongqoshe woMnyango wezokuThuthukiswa koMnotho, ezokuVakasha noKongiwa kweMvelo KwaZulu-Natal, uNkk Nomusa Dube-Ncube, obehambisana nethimba lamaphoyisa nophiko olulawula ukukhishwa kwezimvume zokudayisa utshwala, bagasele ezindaweni ezidayisa utshwala kule ndawo. Bebehlola ukuthi izindawo ezidayisa utshwala ziyayilandela yini imigomo ebekiwe yokudayisa utshwala efana nokuthi kumele umdayisi abe nemvume, indawo yakhe iphinde ibe sesimeni esihle, kubuye kube nendawo yokupaka amakhasimende akhe.
",society
468,"AWUKAZI ukuthi uzongcwaba ngani umndeni wengoduso okusolwa ukuthi ibulawe umkhwenyana wayo eMgababa ngeSonto.
Umndeni kaNksz Zothile Mthethwa (33) waseMashiwase, eMgababa, ngaphezu kobuhlungu bokuthi uvuke ngeSonto watshelwa ngomuntu olele endleleni eduze komuzi wakhona okuthe uma usufika khona wathola ukuthi ilungu lawo libulewe, usuzwa obunye ubuhlungu bokuthi awazi umufi uzofihlwa ngani. Lo mndeni uphinde washaqeka uma usekuboshwa umkhwenyana kamufi osolwa ngokuthi umklinye wambulala. Umndeni usubhekene nenkinga yokuthi awazi ukuthi uzongcwatshwa kanjani umufi njengoba umkhwenyana wakhe okunguyena obemeseka ngemali esengumsolwa.
","crime, law and justice"
469,"UGWETSHWE udilikajele eNkantolo eNkulu yaseMgungundlovu owesilisa ona-29 owayefunda eDurban University of Technology (DUT) owashiya izifundo wayoba yisigebengu.
UMsizi Mbutho ugwetshwe ngecala lokubulala isitshudeni uSandile Ndhlovu (18), obenza unyaka wokuqala kwi-Industrial Engineering kusona lesi sikhungo. Umufi wayefunda ophikweni lwaseSteve Biko, eThekwini ngoSepthemba 9, lapho ashaywa khona ekhanda ngesando ngaphambi kokuthi abanjwe inkunzi.
","crime, law and justice"
470,"UHLALELE ovalweni umndeni wowesilisa waseRedcliffe, eVerulam, okuthiwa udutshulwe wabulawa ngomunye wesilisa wakule ndawo obemsola ngokuthi uyishende le ntombi yakhe ngoMgqibelo.
Umndeni kaMnuz Sibusiso Ncanana (34) uthe uzizwa ungaphephile njengoba owesilisa odubule umufi engakaboshwa ekubeni kuthiwa uke wabonakala kule ndawo ebusuku yize ebalekile emini ngoMgqibelo ngesikhathi efunwa ngamaphoyisa. 
","crime, law and justice"
471,"INKANTOLO eNkulu yaseMgungundlovu ikuhlehlisele inyanga ezayo ukulalelwa kwesicelo samalungu e-ANC angeneme esifundeni iMoses Mabhida Region abefuna kuhlakazwe isigungu sesikhashana salesi sifunda ngoba ethi sesiphelelwe yisikhathi.
Le nkantolo ifuna ukuthi leli cala lilalelwe kanye namanye kanti alukho uzinzo kulesi sifunda njengoba kukhona amalungu afuna kuhlaliswe ingqungquthela ezokhetha ubuholi.
","crime, law and justice"
472,"IMANQIKANQIKA ukuvota intsha ezobe ivota okokuqala okhethweni lukazwelonke kulo nyaka ngenxa yokunganeliseki ngokufakwa kakhulu kwasebekhulile ezinhlakeni zobuholi.
Intsha okukhulunywe nayo ithe ifuna ukubona ushintsho ebuholini bezepolitiki, kufakwe abaholi abazoqonda izidingo zayo. Njengoba ngempelasonto ezayo kulindeleke kubhaliselwe ukuvota okokugcina ngaphambi kokhetho oluzoba ngoMeyi, enye intsha ayikaqinisekisi ukuthi izobhalisa.
",politics
473,"OWAYEYISIKHULU saseBosasa, uMnuz Angelo Agrizzi, uthi isikhulu esiphezulu sale nkampani uMnuz Gavin Watson sasigwazela owayenguMqondisi wokuShushiswa koMphakathi u-Adv Nomgcobo Jiba nomqondisi wezokushushiswa kwamacala ayisipesheli uR100 000 ngenyanga ukuze le nkampani igweme ukushushiswa.
Uthe emuva kokuthi u-Adv Jiba emisiwe emsebenzini, uWatson wathi uMnuz Jacob Zuma kufanele alulungise lolu daba futhi wathi ufuna ukumvakashela. Njengamanje uJiba no-Adv Lawrence Mrwebi babhekene nekhomishini kaJaji Yvonne Mokgoro osathatha umhlala phansi ophenya ukuthi laba bobabili bawulungele yini lo msebenzi.
","crime, law and justice"
474,"UBUMBANO, ezemfundo, ukubuyiswa komhlaba ngaphandle kwesinxephezelo, ezempilo, ukufukula ezomnotho, ukwakha amathuba emisebenzi, ngezinye zezinto okulindeleke ukuthi zibe seqhulwini enkulumeni yaminyaka yonke ye-ANC ezothulwa nguMengameli wale nhlangano, uMnuz Cyril Ramaphosa.
Le nkulumo ibhekwe ngabomvu, ikakhulu kulo nyaka wokhetho, njengoba le nhlangano izobe ikhankasela ukuwina ukhetho ukuze igcine amandla okuhola uhulumeni kuleli ngaphandle kwaseWestern Cape lapho kuphethe iDA. 
",politics
475,"ITHOLAKALE izolo isicekelwe phansi itekisi yeDA, ebintshontshwe eMorningside eThekwini ngoMgqibelo. Itekisi esetshenziselwa ukukhankasela ukhetho inemibala yeqembu nobuso bukaMnuz Zwakele Mncwango okufoloswe ngaye ukuba nguNdunankulu KwaZulu-Natal.
UMncwango, obhale nakuFacebook ngokwebiwa kwetekisi, utshele Isolezwe ukuthi ibigcine ukubonakala ngezithuba zabo 12 ebusuku. Uthe yebiwe lapho kuhlala khona umshayeli wayo eMorningside.
","crime, law and justice"
476,"
LIHLEHLISELWE iJanuwari 24 icala lenkakha yomrepha uPitch Black Afro osolwa ngokubulala inkosikazi yakhe ngoDisemba 30 nyakenye.
Lo mculi owazakhela udumo ngamaculo okubalwa kuwo elithi Matofotofo uvele eNkantolo yeMantshi eJohannesburg ngoLwesihlanu. 
Imantshi ithe isicelo sebheyili salo mrepha, ogama lakhe uThulani Ngcobo, sizolalelwa ngalolu suku kulandela ukuqinisekiswa kwekheli alethule enkantolo. 
Usehlale esitokisini isikhathi esingaphezulu kwesonto selokhe aboshwa ngeledlule ngezinsolo zokubulala unkosikazi wakhe uCatherine Modisane endaweni yokulala eYeoville eGoli. 
Umshushisi u-Adv Mzamo Mathe utshele inkantolo ukuthi isicelo sakhe sebheyili sesingaqhubeka njengoba seliqinisekiwe ikheli lendawo azobe ehlala kuyo uma kungenzeka athole ibheyili. 
Uthe sebekhulumile futhi nomuntu azohlala naye uma kuwukuthi siyaphasa isicelo sakhe sebheyili. 
Abameli bakaPitch Black bacela ukuthi lihlehliswe leli cala ukuze bezokwazi ukulungiselela isicelo sebheyili. Imatshi isemukele isicelo sabo yabanika isikhathi sokuzilungiselela


","crime, law and justice"
477,"UBUHOLI be-ANC KwaZulu-Natal busemkhankasweni wokuqeda ukudideka kubantu basemakhaya mayelana nokuthi ngubani umengameli obusayo phakathi kukaMnuz Cyril Ramaphosa noMnuz Jacob Zuma.
Lokhu kuvezwe yiPhini likakaNobhala we-ANC KwaZulu-Natal, uMnuz Sipho Hlomuka izolo, kulandela ukuthi ezindaweni zesifunda iNkosi Bhambatha, eNquthu naseMsinga, kuvele ukuthi kusenokudideka emphakathini yakhona esakholwa ukuthi uZuma usengumengameli.
",politics
478,"PHEZU kokuba abahlaziyi bezepolitiki bethi i-ANC izophinde iwudle umhlanganiso okhethweni lukazwelonke okulindeleke ukuthi lube ngoMeyi nonyaka kodwa bathi akukho okusha okuvele kumhlahlandlela wokhetho othulwe nguMengameli Cyril Ramaphosa.
URamaphosa uthule umqulu obugxile emfundweni yamahhala, ezempilo, ukufukula umnotho, ukwakha amathuba emisebenzi, ukubuyiswa komhlaba, ukulwa nobugebengu, ukuhlukunyezwa kwabesifazane nezingane nabakhubazekile, ukwehliswa kokubiza kwe-data, ukwakha izindlu, izikole, amadamu nezinye izethembiso.
",politics
479,"BABUYELE esikoleni ngoLwesibili abafundi besikole samabanga aphansi eNdwedwe obese kuphele isonto sivalwe abazali namalungu omphakathi.
Isolezwe lithole ukuthi akuphazamisekanga ukufunda ngosuku lokuqala eNtaphuka Primary bebuyele esikoleni njengoba abafundi babegcine ngoLwesibili olwedlule. Abazali namalungu omphakathi bebevale isikole ngoba besola amalungu amabili esigungu esilawula isikole ngokudla uR40 000 wesikole. 
","crime, law and justice"
480,"UZOLINDA elinye isonto ngaphambi kokuthi akwazi ukufaka isicelo sebheyili owesifazane waseKlarinet, eMpumalanga, osolwa ngokubulala izingane zakhe ezine ngamaholidi kaKhisimuzi.
UNksz Zemhle Zinhle Maditla (24) uvele eNkantolo yesiFunda eWitbank ngoMsombuluko lapho ebhekene khona namacala amane okubulala. Kubikwa ukuthi ngosuku ÃƒÂ¢Ã¢â€šÂ¬Ã‹Å“abulalaÃƒÂ¢Ã¢â€šÂ¬Ã¢â€žÂ¢ ngalo izingane zakhe naye wayazama ukuzibulala kodwa wangaphumelela. 
","crime, law and justice"
481,"UKHUNGATHEKILE umndeni wakwaCele eMariannhill emuva kokulahleka kwendodakazi yawo. UNksz Andile Lucia Cele waduka ngoKhisimusi kade evakashele isoka lakhe elase limlobola eMatimatolo.
Udadewabo kaNksz Cele, uNksz Smangele Cele, uthe ngoDisemba 22 u-Andile (27) wasuka kubo wayogibela itekisi eliya eGreytown esuka ePinetown, eGreytown ezogibela eya eMatimatolo. 
","crime, law and justice"
482,"IZONGENISA uR2 billion imigubho ye-ANC emnothweni waKwaZulu-Natal njengoba kutheleke abantu abangaphezu kuka-100 000 kuleli sonto.
Lezi zindaba zivezwe nguNgqongqoshe wezokuThuthukiswa koMnotho, ezokuVakasha neMvelo KwaZulu-Natal, uMnuz Sihle Zikalala osho lokhu emuva kokuthi iPhini leMenenja kaMasipala weTheku uMnuz Phillip Sithole lithe wonke amahhotela amakhulu nagudle ulwandle agcwele njengoba kunemicimbi yemigubho yeminyaka ewu-107 yokusungulwa kwe-ANC.
","economy, business and finance"
483,"KUSOLWA ukuthi uzikhunge ngenxa yokhwantalala oludalwe ukubanjwa inkunzi nokuthunjwa owesilisa waseZimbabwe otholakale elenga emgwaqweni omkhulu eVerulam ngeSonto.
UMnuz Michael Chikura (24) kuthiwa bekusaphele isonto esinde esehlakalweni sokuthunjwa, waphucwa noR600 ngamadoda angaziwa. Isitatimende esithunyelwe yinkampani yabezimo eziphuthumayo, iReaction Unit South Africa (RUSA), siveza ukuthi uChikura obehlala eWaterloo, watholakala elenga esihlahleni emgwaqweni uR102 eduze kwebhuloho eVerulam. 
","crime, law and justice"
484,"UMKHANDLU olawula othisha kuleli iSouth african Council for Educators (SACE) usichithe isitatimende senyunyana yothisha iSouth African Liberated Public Sector Workers Union (Salipswu) eyasungulwa ngowayenguMengameli weSadtu owakhonjwa indlela uMnuz Thobile Ntola, sokuthi isikhulu esiphezulu salo mkhandlu sahlangana noNobhala weSadtu KwaZulu-Natal uNksz Nomarashiya Caluza ngezinsolo zokuthi akanazo iziqu zokufundisa.
Umkhandlu uthe awukho umhlangano ofuze lo oke wabakhona.
",education
485,"IMFUNDO yamahhala emanyuvesi nasemakolishi, ukwakhiwa kwamanyuvesi amabili, izigidi zabantu abathola imishanguzo yokulwa negciwane lengculazi, ukudla kwabafundi ezikoleni ngezinye zezinto owayengumengameli wezwe uMnuz Jacob Zuma athi zenzeka eminyakeni eyisishiyagalolunye ephethe.
UZuma uphefumule kuTwitter ephendula inkulumo kaMengameli wezwe uMnuz Cyril Ramaphosa, ayenza eDavos ngeledlule ukuthi kuchitheke isikhathi kule minyaka eyisishiyagalolunye eyayisingethwe nguZuma. 
",education
486,"INHLANGANO ezibiza ngeDagga Party of South Africa, ithi uma ingakwazi ukuthola uR200 000 ofunwa yinhlangano eyengamele ukhetho kuleli ukuze iqembu lezepolitiki likwazi ukungenela ukhetho, kuyobe kuphenduleke imithandazo yabo bonke abantu bakuleli abafisa ukusebenzisa insangu ngokukhululeka. 
Le nhlangano ithi isikwenze konke okudingekayo njengokubhalisa isiqubulo seqembu nelogo, kodwa njengamanje isasenkingeni yokuhlanganisa imali yokubhalisa.
",politics
487,"ISISHOSHOVU seFees Must Fall esigwetshwe iminyaka emithathu sisebenzela umphakathi sithe akusethusi ukusebenzela umphakathi ngoba yinto esiyijwayele.
UMnuz Bonginkosi Khanyile (29) owayeyisitshudeni saseDurban Univesity of Technology (DUT) ngesikhathi ehola umkhankaso weFees Must Fall ngo-2016, ugwetshwe iminyaka emithathu noma inhlawulo kaR5000 yinkantolo yemantshi eThekwini izolo. Isigwebo silengiswe iminyaka emihlanu.
","crime, law and justice"
488,"UMENGAMELI we-ANC uMnuz Cyril Ramaphosa uvumile ukuthi inhlangano yakhe i-ANC yenze inqwaba yamaphutha kule minyaka edlule futhi izimisele ngokuzehlisa phambi kwabantu iwalungise ukuze babuyelwe yithemba kuyona.
URamaphosa usho lokhu ngesikhathi ephakathi nenkulumo yakhe emcimbini wokwethula komhlahlandlela wokhetho obusenkundleni iMoses Mabhida eThekwini ebigcwele phama kungekho nendawo yokubeka unyawo. 
",politics
489,"KULINDELEKE siphume namhlanje isinqumo ngesicelo sebheyili sekhansela le-ANC elisolwa ngokubulala elinye okusolwa kukho umbango wesikhundla eMlaza. Izolo eNkantolo kaMantshi eMlaza abameli babasolwa baveze izethulo zabo.
UMbuso nawo waqala ukuveza ezawo ngesicelo sebheyili. Kulindeleke imantshi, uMnuz Thulani Mbuyazi, ukuba ihlaziye okubekwe wuMbuso nabameli, bese ikhipha isinqumo. Izolo leli cala belithanyelwe uMengameli we-ANCYL kuzwelonke, uMnuz Colleen Maine. Ufike icala seliphakathi. 
","crime, law and justice"
490,"UZITHINTELE kubantu umsiki wengqephu waseNgwelezane, eMpangeni ngemuva ngokuhlambalaza amadodakazi akhe amathathu ngokuwamodelisa namaphepha anemibhalo ewathukayo enxanxatheleni yezitolo iSanlam Centre, eMpangeni ngempelasonto edlule.
Uyise wezingane esingeke simdalule ngenxa yokuvikela zona, kuthiwa uqhube amadodakazi akhe aneminyaka elinganiselwa ku-13 kuya ku-15 ewanamathisele amaphepha ezifubeni abhalwe ngemibhalo emikhulu egqamile ethi awanaso isimilo, athandana nenqwaba yamadoda, alala nawo.
","crime, law and justice"
491,"IMEYA yaseMgungundlovu, uMnuz Themba Njilo, ithi babonga uNkulunkulu ngokuvikela umsakazi woKhozi FM olimale kabi esigamekweni okusolwa kuso ukuthi ubedunwa imoto.
Kushaqise abaningi ukuvela kwezindaba zokuthi uSbu Buthelezi wohlelo lwasemini Indiza Nathi ngo-12 kuya ku-3 ntambama phakathi nezinsuku udutshulwe amahlandla amaningana ngeSonto ebusuku eMbali, eMgungundlovu.
","crime, law and justice"
492,"UMASIPALA weTheku usuthembise ukuthi kuzobuyela esimeni esijwayelekile ukuqoqwa kukadoti osekunesikhathi ungaqoqwa eMlaza nakwezinye izindawo eThekwini.
Izolo iphini lenhloko yezokuxhumana kumasipala, uMnuz Mandla Nsele, lithe sebeqalile ngohlelo lokuqoqa udoti kusukela ngoMsombuluko, nayizolo bebesaqhubeka nakho. Udoti sekunamasonto amabili ungaqoqwa eMlaza, Chesterville naseMayville nokukholakala ukuthi kudalwa ukungakhokhelwa ngendlela kosonkontileka. UNsele uthe banethemba lokuthi isimo sizobuyela kwesijwayelekile uma sebeqoqa obungalandwa.
",politics
493,"KUQHUME umkikizo kwaculwa nezingoma zomzabalazo izolo ngesikhathi abasebenzi befemu yendwangu eVerulam bejabulela ukuvakashelwa ongqongqoshe abebezoyivula ngokusemthethweni. Abasebenzi base-Africa Bespoke Apparel (ABA), bamamukele ngesasasa uNgqongqoshe wezokuThuthukiswa koMnotho nezokuVakasha KwaZulu-Natal uMnuz Sihle Zikalala obehambisana nePhini likaNgqongqoshe wezokuHweba neziMboni uMnuz Bulelani Magwanishe.
Bekuvulwa ngokusemthethweni ifemu edale amathuba omsebenzi angaphezu kuka-500. Kudle uR81 million ukuvulwa kwefemu okuthiwa iyona enkulu esifundazweni. Umsebenzi wokuyivula, oxhaswe yiKZN Growth Fund noMnyango wezokuHweba neziMboni, waqala ngo-2016. 
","economy, business and finance"
494,"IKHALELWE ngamasongo kaSigonyela inyanga yaseMasosheni, eGreytown, okuthiwa ibidlwengula abantu besifazane abakhendla kuyona ibalutha ngokuthi umphambili wayo yilona khubalo eyelapha ngalo, othole wona ngeke aphinde ahlupheke.
Inyanga eneminyaka engu-26 esingeke sikwazi ukuyidalula ngoba ayikaveli enkantolo, iboshwe ngoLwesine ekuseni isekhaya layo. Leli phephandaba lihabule ngemithombo yalo ukuthi inyanga ibimatasa ithaka amakhathakhatha ayo ngesikhathi ezakwadalwane zitheleka yathuka, yajuluka yamanzi te bayigaxa izinsimbi bachitheka nayo.
","crime, law and justice"
495,"MHLELI: Ngokwejwayelekile ukuqala konyaka omusha kuletha ithemba ebantwini abehlukene kodwa akunjalo ezinganeni eziphothule iziqu zobuthishela emanyuvesi. Ezinye zalezi zingane sezineminyaka emithathu zaphothula imfundo ephakeme kodwa lutho ukuthola umsebenzi. Okubuhlungu kakhulu wukuthi bafunde kanzima abazali beboleka imali ngethemba lokuthi uma sebephothulile kuyoba lula ukuyibuyisela kulabo abatshelekisayo.
Kunoxhaso okuthiwa yiFunza Lushaka. Abantwana bathi iyisiqalekiso impilweni yalabo abafunde kanzima abazali beqhwanda ukuze baphumelele. Ngesikhathi besafunda bathi bazifaka izicelo kulo Funza kodwa zangaphumelela. Uma sebezizamele baphumelela batshelwa ukuthi kuzobhekwa kuqala abafunde ngalo Fundza Lushaka. Ngabe bukhona ubuntu uma ziphathwa kanje izingane zethu ezifunde kanzima zingaxhaswe muntu? 
",education
496,"ZINGASE zivalwe ezinye zezikole okuvalwe ngehlahla kwangaphasa ngisho umfundi oyedwa ku-matric KwaZulu-Natal ngo-2018 ngoba ezinye zazo bezinomfundi oyedwa obhalile.
UMnyango wezeMfundo esifundazweni uzobizela esigcawini othishanhloko balezi zikole ukuthi bazochaza ngemiphumela engemihle abayitholile. Sinyukile isibalo sezikole okungaphasanga muntu kuzona ngo-2018 njengoba ziyisishiyagalolunye zisuka kwezintathu ngo-2017. 
",education
497,"UKHALA ngokucwaswa ngokobuhlanga omunye wabaholi beNFP ngemuva kokuhlaselwa kuleli qembu ngoba esolwa ngokwenza izikibha ezinobuso bakhe esikhundleni sokufaka obukaNkk Zanele Magwaza-Msibi.
UMnuz Shaik Emam Mansoor obuye abe yilungu lePhalamende, uthuse ozakwabo kuNFP ngokuziqoka njengogaqele isikhundla sokuba uNdunankulu waseWestern Cape ngaphandle kokuphakanyiswa ohlwini lwamagama asuka ezinhlakeni zeqembu, abazomela ezifundazweni nasePhalamende.
",politics
498,"IHHOVISI likaNgqongqoshe wezeMvelo uNkk Nomvula Mokonyane lithi lo ngqongqoshe akakazophawula okwamanje ngezinsolo abekwa zona kwikhomishini ephenya ngokulawulwa kombuso yidlanzana eholwa yiJaji uRaymond Zondo.
Izolo owayeyisikhulu saseBosasa, uMnuz Angelo Agrizzi, uveze ukuthi babegwazela uNkk Mokonyane ngoR50 000 njalo ngenyanga baphinde bamthengele inyama, utshwala obuphambili baphinde bamngcwabele nezihlobo.
","crime, law and justice"
499,"UZONGENA nasemalokishini umkhankaso wokuvala izitolo ezisebenza zingenawo amaphemithi kanti kuzoshaqwa namakhonteyna abekwe ngokungemthetho.
Lokhu kushiwo uNgqongqoshe wezokuThuthukiswa koMnotho nezokuVakasha KwaZulu-Natal uMnuz Sihle Zikalala, obehambisana neMeya yeTheku uNkk Zandile Gumede, izolo ngesikhathi begasela ezitolo eChesterville nasePhoyinti eThekwini, kubhekwa ukuthi zinawo yini amaphemithi okusebenza. Kuvalwe ezimbili ePhoyinti okutholakale ukuthi azinawo amaphemithi. Esinye sitholakale sidayisa ukudla kwezingane osekudlulelwe yisikhathi, okunye okubhalwe ukuthi sadlula ngo-2015. 
","crime, law and justice"
500,"UMNYANGO wokuHlunyeleliswa ngeziMilo kuleli uphenya izinsolo zokuthi umfundisi waseNigeria obhekene noxhaxha lwamacala okunukubeza ngokocansi, uMfundisi Timothy Omotoso, Ãƒâ€šÃ‚Â uphethwe ntofontofo kunezinye iziboshwa.
NgoMsombuluko kubikwe ukuthi u-Omotoso, osejele iSt Albam Prison ePort Elizabeth, usakwazi ukushumayeza ibandla lakhe esejele esebenzisa iselula. Ngokomthetho wamajele kuleli amaselula awavumelekile kwababoshiwe. 
","crime, law and justice"
501,"UFASIMBA luthi uhulumeni akavikele abampofu ayeke ukubadayisa kwabacebile abafuna ukumba amagugu emhlabeni wabo kulandela umsindo osuke eXolobeni, eMbizana, e-Eastern Cape.
UMnuz Molaodi Wa Sekake okhulumela uFasimba kuzwelonke uthe baphoxekile ngesitatimende sikaNgqongqoshe wokuMbiwayo uMnuz Gwede Mantashe othe kuzoba nenhlolovo ezobheka ukuthi umphakathi uyahambisana yini nokuthi kube nemayini noma cha.
",society
502,"AMABHIZINISI amancane ayaqhubeka nokuba wumgogodla womnotho yize amaningi ewa kungakapheli iminyaka emithathu esunguliwe.
Isikhulu esiphezulu senkampani exhasa osomabhizinisi abancane iFinfind, uNkk Darlene Menzies, sithe kubalulekile ukuthi kusungulwe amabhizinisi ngoba kuzodilizwa abantu eminyakeni emithathu ezayo futhi nasezinkampanini ezizimele wu-22% kuphela wezikhulu eziphezulu othi izinkampani zizokhula kulezi zinyanga eziwu-12 ezizayo.
","economy, business and finance"
503,"Isifundazwe iKwaZulu-Natal sibaluleke kakhulu emlandweni nasekusimameni kwe-ANC. Lo mlando wacishe washabalala ngeminyaka yawo-1990 lapho khona osomathuba bakha isithombe okungesona bethi i-ANC ngeyamaXhosa, i-IFP ngeyamaZulu.
Isinqumo sobuholi be-ANC sokubamba ingqungquthela yohlu lwabazongena ephalamende likazwelonke nawezifundazwe, inkulumo yaminyaka yonke eyaziwa ngeJanuary 8 Statement nokwethulwa kwemigomo yokhetho yeqembu eThekwini sikhumbuza iNingizimu Afrika ngokubaluleka kwalesi sifundazwe kwi-ANC. 
",politics
504,"OWAYEYISIKHULU saseBosasa uMnuz Angelo Agrizzi, uphinde waveza ukuthi wayegwazela isikhulu sePolice and Prisons Civil Rights Union (Popcru) asibize ngoSbu (kodwa isibongo angasisho) ukuze sizame owayenguKhomishana wamajele uMnuz Vernie Petersen ukuthi asebenzisane neBosasa.
U-Agrizzi uthe uSbu uyingxenye yabantu ababegwazelwa ngoR1 million ukuze aqinisekise ukuthi uPetersen akanqabi lutho olucelwa yizinkampani zakwaBosasa ngo-2007.
","crime, law and justice"
505,"UKHOMISHANA wamajele eKZN osamisiwe uMnuz Mnikelwa Nxele, osekuvele ukuthi ungomunye wabakhokhelwa intshontsho inkampani iBosasa, usazise ikhomishini kaZondo ukuthi ufuna ukuphosa imibuzo kowayeyisikhulu sale nkampani uMnuz Angelo Agrizzi.
UNxele ubekhuluma ne-African News Agency (ANA) ngaphandle kwenkantolo yabasebenzi ngoLwesibili, lapho abezama khona ukuyoguqula isinqumo sokumiswa kwakhe.
","crime, law and justice"
506,"UKUBALULEKA kokonga ngokwezidingo nezimiso zakho kuyinto eyaziwayo. Sesiside isikhathi sikhuluma ngokuthi abatshalimali abalithathi ithuba elikhona ezimakethe ukuthenga ezinhlelweni ezifana ne-stock market.
Kulolu hlelo sikholelwa ngukuthi, abatshalimali kumele babheke uhlelo lotshalomali oluzokhula njengokutshala kwizinhlelo ezizoletha inzuzo ephezulu. Ngakho isaluleko sethu sithi, kubalulekile ukuthi amalungu esitokofela aqale ukubheka ezinye izinhlelo ezehlukene ezikhona kwizimakethe.
","economy, business and finance"
507,"UMENGAMELI we-ANC uMnuz Cyril Ramaphosa ugqugquzele abantu basePort Shepstone nezindawo ezakhele leli dolobha ukuthi bagcwalise iMoses Mabhida Stadium lapho ezothula khona umyalezo wakhe weJanuary 8 ngoMgqibelo aphinde athule nomhlahlandela weqembu wokuheha abavoti njengoba kuyiwa okhethweni.
URamaphosa ehambisana nabanye abaholi be-ANC esifundazweni uhambele kule ndawo izolo enxenxa abantu ukuthi batheleke ngobuningi kulo mgubho weqembu. Uphinde wathembisa ukuthi uzothula uhlelo lwakhe lokuthuthukisa izwe.
",politics
508,"UZOVELA enkantolo kuleli sonto owesilisa oneminyaka engu-22 obhekene namacala okukhona kuwo elokubulala ngokungenhloso emuva kokushona kwephoyisa likaMasipala weTheku u-Inspector Johan Deysel (59) oshayiswe yitekisi ezama ukuyimisa emgwaqweni oseManzimtoti ngempelasonto.
I-video kaDeysel eshayiswa yitekisi ebisabalele ezinkundleni zokuxhumana, kukhona abakugxekayo ukuvezwa kwayo abanye bazwelana nomndeni wakhe.
","crime, law and justice"
509,"UNGQONGQOSHE weziSebenzi zikaHulumeni nokuPhatha, uNksz Ayanda Dlodlo uthe uhlelo lokunxenxa abantu abadala ukuthi basheshe bathathe umhlalaphansi balwenza ukuze behlise isabelo sezimali esiphezulu esikhokhelwa abasebenzi.
UNgqongqoshe wezeziMali, uMnuz Tito Mboweni umemezele ukuthi kunohlelo lokuzama ukwehlisa isabelo ngokuthi bagqugquzele abantu abadala ukuthi basheshe bathathe umhlalaphansi, ikakhulu abaneminyaka engu-55 kuya ku-59.
","economy, business and finance"
510,"IQEMBU eselizakhele udumo ngokushubisa izinto ePhalamende, i-EFF, lithuse abaningi izolo lingaphazamisi inkulumo ebhekiswe esizweni kaMengameli Cyril Ramaphosa ngoLwesine.
I-EFF yafunga yagomela ukuthi kuzoba ncane indawo ePhalamende uma kuphela uJanuwari nonyaka uRamaphosa engacacisile ngodaba lwemali ebalelwa kuR500 000 okuthiwa wayinikelelwa yinkampani iBosasa ngesikhathi ekhankasela ukuba umengameli we-ANC. 
",politics
511,"USIZWE wukuphuma ngewindi owesilisa osindile esigamekweni okushone kuso abantu abathathu, abahlanu balimala kanzima efulethini elisenkabeni yedolobha iTheku emgwaqweni uBurger izolo emini.
Lona wesilisa osindile kuthiwa uthole imihuzukwana okukholakala ukuthi idalwe ukuwa esuka esitezi sokuqala phezulu ewela phansi kuleli fulethi eliseduze neNkantolo eNkulu yaseThekwini ngaseMtateni.
","crime, law and justice"
512,"IKHOMISHINI kaJaji Mokgoro ephenya ngokuthi kufanele yini iphini likamqondisi wezokuShushiswa koMphakathi, u-Adv Nomgcobo Jiba noMqondisi wezokuShushiswa u-Adv Lawrence Mwrebi baphathe lezi zikhundla, ithole ukuthi u-Adv Jiba osamisiwe, wayesebenzisa amandla akhe ukushushisa labo abebonakala bengazwani nowayenguMengameli wezwe uMnuz Jacob Zuma.
Lokhu kutshelwe le khomishini yiphini lomqondisi kazwelonke wezokuShushiswa koMphakathi, uMnuz Willie Hofmeyr, ngenkathi evele phambi kwale khomishini.
","crime, law and justice"
513,"MHLELI: Ngithi angicele isikhala ngiphawule ngomyalezo wemenenja yoMkhandlu weTheku kwiSolezwe langoFebhuwari 14 mayelana nokwakhiwa kwemijondolo emhlabeni kaMasipala weTheku.
UMnuz Nzuza ngiyavumelana naye uma ethi kusuka ngo-1994 umkhandlu sewakhe izindlu eziningi eThekwini noma ke ngingeqinise ngesibalo asishoyo sezindlu asebezakhile kodwa kukhona lapho engidideka khona. Angiqondi kahle uma ethi kunezinhlangano zomphakathi nezepolitiki ezibhebhezela abantu ukuthi badle umhlaba kamasipala.
",politics
514,"ZIZICELELE ikhefu izikhulu ze-ANC ezisolwa emacaleni ocansi Ãƒâ€šÃ‚Â njengoba kusaqhubeka uphenyo lwamaphoyisa emuva kokuvulwa kwamacala.
UNobhala Jikelele we-ANC uMnuz Ace Magashule ngoLwesibili udalule ukuthi oMnuz Zizi Kodwa noMnuz Pule Mabe bacele ukushawa umoya. UMagashule uthe nakuba abasolwa bezibona bemsulwa kodwa bebengafuni ukuqhubeka nokusebenza bengaphansi kwefu elimnyama lokusolwa ngokunukubeza abesifazane. Ubekhuluma esithangamini sabezindaba ekomkhulu lenhlangano eLuthuli House eGoli.
","crime, law and justice"
515,"ABALANDELI nabazalwane bebandla loMprofethi oboshelwe ukushushumbisa imali basuleke izinyembezi izolo yena nomkakhe bethola ibheyili.
Bekuyinjabulo yodwa kubazalwane be-Enlightened Christian Gathering (ECG), ngaphandle kweNkantolo yamacala ezimali ePitoli. Bebejabulela ukuthi umholi webandla uMprofethi Shepherd Bushiri (35) nomkakhe uNkk Mary Bushiri (37) bathole ibheyili kaR100 000 umuntu emunye. Bekusha umculo ngaphandle kwenkantolo abanye bebonga amandla omthandazo emuva kokukhululwa kwabo. Abanye babhale ezinkundleni zokuxhumana ukuthi sekuzoke kufike ubuthongo, bakwazi nokubuyela emsebenzini.
","crime, law and justice"
516,"I-IFP ithi ukhetho lwangoMeyi 8 luzocacisa ukuthi ngubani umakhonya phakathi kweNkatha ne-ANC. Lokhu kuvele ngoLwesihlanu ngesikhathi kunomhlangano oyisipesheli wesiShayamthetho mayelana nokuba sihlakazwe kuleli hlandla eliphelayo leminyaka emihlanu ukuze amaqembu akwazi ukukhankasela ukhetho luka-2019.
UMnuz Nhlanhla Msimango we-IFP utshele amalungu kaKhongolose ukuthi umbuso wabo ubaliwe njengoba kuza ukhetho.
",politics
517,"PHEZU kokuba izinyunyana zothisha ziyamukela inkulumo kaMengameli Cyril Ramaphosa ngendaba yokuthuthukisa imfundo ngokuthi kube nama-tablet kubona bonke abafundi kuleli kodwa ezinye izinto zithi zingagcina zingenzekanga.
URamaphosa umemezele izinto eziningi uhulumeni ahlose ukuzenza kwezemfundo njengokuthi uhlelo lwama-tablet luqale ezikoleni ezisemakhaya nasemalokishini, kuguqulwe izikole eziningi zibe ngezamakhono kanjalo nokuqinisekisa ukuthi kunezindlu zangasese kuzona zonke izikole.
",education
518,"BAGWETSHWE odilikajele neminyaka engu-54 ababulali ababili abahlasela ehostela KwaMashu babulala abantu. NgoFebhuwari 7 nonyaka iNkantolo eNkulu yaseThekwini igwebe ababulali, uSfiso Gumede (29) noSizwe Mthiyane (34) odilikajele ababili umuntu ngamunye neminyaka engu-54 ngaphezulu.
Inkantolo ithe ibagixabeza ngeminyaka engu-30 ngecala lokuzama ukubulala, engu-15 ngecala lokubamba inkunzi, neminyaka eyisishiyagalolunye ngecala lokutholakala nezibhamu. 
","crime, law and justice"
519,"UMASIPALA weTheku ubambisene noMnyango wezokuThuthukiswa koMnotho KwaZulu Natal, ususe umsindo phakathi nesonto ngesikhathi ugasela emabhizinisini okuthiwa awekho emthethweni washaqa impahla. IMeya, uNkk Zandile Gumede ehambisana noMnuz Sihle Zikalala, onguNgqongqoshe woMnyango obalwe ngenhla, bathole ukugxekwa kuthiwa bephuca abantu isinkwa. UKHETHA SANGWENI uxoxe kabanzi noMnuz Msawakhe Mayisela okhulumela umasipala ngalolu daba.
BABEXWAYISIWE abantu ukuthi kufanele babe nezimvume zokudayisa ngaphansi kukaMasipala weTheku njengoba sebephucwe izimpahla?
",politics
520,"ISIKHULU sikamasipala esidutshulwe sabulawa sihamba ngemoto yaso edolobheni eMnambithi, kuthiwa siyalele abasibhekele imfuyo yaso ukuthi bayifake kahle uphawu ukuze umndeni waso ungahlupheki uma kwenzeka sishona.
UMnuz Simingaye Oscar Hlatshwayo (38) obeyi-Excutive Director oPhikweni loKwakhiwa kweNgqalasizinda kuMasipala i-Alfred Duma, kuthiwa bekungakapheli isikhathi eside eyalele omunye wabangani bakhe ukuthi enze isiqiniseko sokuthi imfuyo yakhe inophawu.
","crime, law and justice"
521,"AKUWONA wonke amabhizinisi azohlomula ngoxhaso lukaR50 million lwesikhwama esizosiza intsha KwaZulu-Natal, esethulwe izolo eThekwini.
Lokhu kushiwo uNdunankulu obambile esifundazweni, uMnuz Sihle Zikalala, obethula lesi sikhwama esibizwa ngeKZN Growth Fund. Lesi sikhwama samenyezelwa uNdunankulu uMnuz Willies Mchunu ngesikhathi kuvulwa isiShayamthetho ngonyaka odlule. UZikalala uthe lesi sikhwama sizohlomulisa kuphela amabhizinisi angeke aphelele endleleni kodwa azokwazi ukukhula isikhathi eside. Uveze nokuthi bazobheka amabhizinisi azokwazi ukudala amathuba omsebenzi kwenye intsha.
","economy, business and finance"
522,"BACHIPHIZE izinyembezi kwakhona noqulekayo enkantolo ngesikhathi benqatshelwa ukufaka isicelo sebheyili abasolwa ngokushisa ibhasi likamasipala befuna imisebenzi esibhedlela iKing Dinuzulu, eSydenham.
Izolo amalungu angu-29 omphakathi waseSydenham ku-ward 25 asolwa ngokushisa ibhasi likamasipala, yindlu yonogada basesibhedlela iKing Dinuzulu aphinde ashaya alimaza ama-ambulensi amabili avele enkantolo yamntshi eThekwini ngecala lokuphehla udlame emphakathini. 
","crime, law and justice"
523,"I-IFP noNgqongqoshe wamaPhoyisa kuleli bathi bashaqekile ngokusatshiswa ngokubulawa komndeni wowesilisa ogonyuluke kubo ngokusocongwa kwekhansela leNkatha laseZululand. Lo mlisa usevule necala emaphoyiseni aseMgungundlovu ePressburry, ladluliselwa eVryheid kanti uthi usongelwa umholi oqavile kwi-IFP ngoba efuna asuse igama lakhe esitatimendeni esifungelwe esimnukayo.
Lokhu kulandela ukuthi lo mlisa ocele ligodlwe igama lakhe, ekhale ngokuthi kunamaphoyisa awabize ngamagama asebeke engcupheni umndeni wakhe ehlangene nalo mholi we-IFP naye eligodliwe igama lakhe.
","crime, law and justice"
524,"UNDUNANKULU waKwaZulu-Natal uMnuz Willies Mchunu uthi iyabakhuthaza imibono abayithola kubantu uma benza ucwaningo emphakathini, ngenhloso yokuthola ukuthi baphethe kanjani.
Ethula inkulumo yakhe mayelana nesimo sesifundazwe, enkundleni yezemidlalo eRoyal Showgrounds eMgungundlovu, ngaphambi kokuthi axinwe ukugula, uMchunu uthe bathatha isinqumo sokuthi benze ucwaningo emphakathini, ukuze bafunde ukuthi ikuphi lapho bengenzi khona kahle.
",society
525,"UNGQONGQOSHE wezaMandla uJeff Radebe uzohambela isifundazwe iKwaZulu-Natal namhlanje, emkhankasweni wokusiza izingane zesikole eziswele izicathulo. Inhloso yomkhankaso ukuveza ukubaluleka kokufunda nokuthi izingane zesikole zikwazi ukuya esikoleni, ngaphandle kokucwaswa futhi zizibone zifana nezinye ngisho ngabe ziphuma emakhaya ahlwempu.
Ngokwesitatimende esithunyelwe, ungqongqoshe uthi akumele izingane zingayi esikoleni ngenxa yokungabi nezicathulo ezifanele.
",society
526,"USASHAQEKILE umphakathi waseNtshawini, eStanger, ngokubulawa kwabalisa ababili abaklajwe bashiswa ngamalungu omphakathi abebasola ngokuba yizigebengu ezingena emizini yabantu.
Kuthiwa uMnuz Thulubheke Thokozani Mdlalose (29) noMnuz Bhekinkosi Mfundeni Msomi (35) bebephuma emsebenzini nozakwabo ababili ngoLwesithathu ebusuku ngesikhathi bevinjwa abantu abebebasola ngokuba yingxenye yezigebengu okuthiwa zihlalise abantu lubhojozi ngokubangenela ezindlini zibaphuce impahla kokunye zidlwengule nabesifazane.
","crime, law and justice"
527,"INKANTOLO eNkulu eThekwini iphasise isicelo izolo sabalawula ukushaqwa kwempahla yeziqumama zakwaMpisane, ezisolwa ngokungayikhokhi intela.
UMnuz Sbu Mpisane nenkosikazi yakhe uShauwn basolwa yiSouth African Revenue Services (Sars) ngokuyikweleta uR204 million wentela enzuzweni abayenza ezinkampanini zabo, iZikhulise Gro Zikhulise Maintenance and Transport, Zikhulise Auto Restorers, Inyanga Trading, Royal Eagles Football Club, Zikhulise Auto Recoveries, the Zikhulise Group, neSbusha Trust.
","economy, business and finance"
528,"OWAYENGUNDUNANKULU waKwaZulu-Natal, oyinhloko yezinhlelo zemikhankaso ye-ANC nelungu lesigungu esiphezulu se-ANC uMnuz Senzo Mchunu, uthe uMengameli we-ANC nezwe uMnuz Cyril Ramaphosa unikwe umsebenzi wokuthi agxile ekukhuliseni umnotho wezwe ukuze kwakheke amathuba emisebenzi kukhule nezwe.
UMchunu uthe lezi ngezinye zezinto okumele zilungiswe ngokushesha ezweni ukuze abantu baphume ebubheni.
","economy, business and finance"
529,"IYAVUTHA ikhokhasi yamakhansela e-ANC kuMasipala waseMtubatuba ikhala ngemeya athi ilaxaze imoto ngoba isaba ukuthi inotokoloshe, yathenga entsha ceke ngemali kamasipala. 
Amakhansela athi iMeya uMnz Velangenkosi Gumede iyeke imoto iJeep Cheerokee emnyama yaze yadayiswa ngoba isaba ukuthi uma ihamba ngayo ingase ibeke impilo yayo engcupheni ngoba icushwe ngotokoloshe. 
","crime, law and justice"
530,"LIKHULU isasasa ngombukiso omkhulu wamabhizinisi ozoba KwaZulu-Natal okokuqala ngenyanga ezayo.
Kulindeleke ukuthi ihehe osomabhizinisi abaningi i-International Franchise and Entrepreneur Expo eyethulwa Ithala ngokuhlanganyela neFranchise Association of South Africa (Fasa). Kuzobe kuwunyaka ka-21 kwenziwa lo mbukiso ohlose ukunika ithuba osomabhizinisi abancane nemifelandowonye ukuhweba emabhizinisini eFranchising. Oyisikhulu esiphezulu se-Ithala Development Finance Corporation uNksz Pearl Bengu, uthe ukulethwa kwalo mbukiso KwaZulu-Natal kuyingxenye yemizamo yabo yokuthuthukisa osomabhizinisi abancane. 
","economy, business and finance"
531,"KUBHEKWE ukuthi udaba lokudala amathuba emisebenzi, ukuthuthukiswa kwengqalasizinda nezinhlelo zokufukula intsha kube ngezinye zezinto eziseqhulwini uma uNdunankulu waKwaZulu-Natal, uMnuz Willies Mchunu (osesithombeni), esethula inkulumo yakhe mayelana nesimo sesifundazwe enkundleni yezemidlalo eRoyal Show Grounds eMgungundlovu ngoLwesithathu.
Namhlanje iSilo samaBandla uGoodwill Zwelithini kulindeleke ukuthi sivule isiShayamthetho ngokusemthethweni bese kuthi kusasa uMchunu athule inkulumo yakhe mayelana nesimo sesifundazwe.
",politics
532,"OWAYEYILUNGU lePhalamende, uNkk Vytjie Mentor, izolo ubuze kabanzi ngokwethembeka kwemininingwane yocingo eqoshiwe eyiswe kwiKhomishini ivela kuNkk Lakela Kaunda owayesebenza njengomsizi kaMnuz Jacob Zuma.
UNkk Mentor ubethula ubufakazi osukwini lwesibili kwikhomishini lapho ekade ehlohlwa imibuzo. Ngonyaka odlule wabethula ubufakazi kodwa nakulo nyaka uphinde wabizwa ngoba bekukhona izinto obekumele azicacise.
","crime, law and justice"
533,"UKHALA uyazithulisa owesilisa wasePort Shepstone owayevakashele umngani wakhe eThekwini, othi wabanjwa inkunzi waphucwa uR1 100 nguscabha etekisini yaseSouth Beach.
 UMnuz Christ Cele, uthe wayeyohlangana nomngani wakhe, wagibela itekisi ngo-5.30 ekuseni, esekhokha kuscabha owayeqoqa imali kwabanye abagibeli wabe esekhonjwa ngommese yilo sicabha, wathatha yonke imali yakhe. 
","crime, law and justice"
534,"MHLELI: Ngizwakalisa umuzwa wami ngengqungquthela ye-IFP KZN ebisoLundi ngempelasonto mhla ka-29 Juni. Ngiyilungu le-IFP ebeliyingxenye yengqungquthela futhi ebelinelungelo lokuvota.
Ngizwakalisa ukukhathazeka ngenkulumo kaMnuz Xolani Dube ongumhlaziyi wezepolitiki, ayisho ohlelweni lwezindaba kuKhozi FM ngoJulayi 1. UDube uthe uMnuz AT Ntuli ukhonjiwe nekomiti akhethwe nalo. Lapho umhlaziyi ubekhomba ngenjumbane umholi wethu, uMntwana waKwaPhindangene ukuthi ukhombe uNtuli ukuthi abe ngusihlalo waseKZN.
",politics
535,"SIPHINDE safakelwa ezinye izigidi isikhwama okuhloswe ngaso ukusiza intsha enamabhizinisi KwaZulu-Natal, esethulwa ekuqaleni konyaka. Lesi sikhwama esibizwa ngeKZN Youth Fund sethulwa nguNdunankulu wesifundazwe uMnuz Sihle Zikalala ngoJanuwari. Ethula isabelozimali sehhovisi lakhe izolo, undunankulu umemezele ukuthi kuzokwengezwa uR50 million kulesi sikhwama.
Ngesikhathi sethulwa ngoJanuwari, uZikalala waveza ukuthi wuR50 million obekelwe lesi sikhwama. Emuva kokwethulwa kwaso kwabuye kwaba nesidlo sasekuseni nabanye osomabhizinisi abanikele ngoR20 million, okwenze isikhwama saba uR70 million. Kumanje isikhwama sesinoR120 million. 
","economy, business and finance"
536,"ABALANDELI beMeya yeTheku uNkk Zandile Gumede basabisa ngokuthatha izinyathelo uma ingabuyiselwa emsebenzini njengoba inikwe ikhefu ngemuva kwamacala enkohlakalo nokukhwabanisa athinta ithenda yezigidi yokuqoqwa kukadoti.
Abalandeli bakaNkk Gumede izolo bebebhikisha edolobheni bezwakalisa ilaka labo ngemuva kokuthi i-ANC KwaZulu-Natal yelule isikhathi ikhefu lakhe kuze kube yenza isimemezelo ekuqaleni kuka-Agasti.
",politics
537,"KUSAME nse ukusebenza kwamatekisi erenki yaseMlaza, iMNR naseNgonyameni njengoba ososeshini bakulezi zindawo bengavumelananga emhlanganweni kulandela ukubulawa kwabashayeli abangaphansi kwasoseshini uMNR eMlaza. NgoLwesibili ntambama kubulawe abashayeli bamatekisi ababili kwizigameko ezehlukene. Umshayeli oyedwa udutshulwe ka-D kanti omunye udutshulwe kwa-M.
Kuthiwa ukubulawa kwalaba bashayeli kulandela ukubangwa kwemizila phakathi kososeshini ababili iMNR Taxi neNgonyameni Taxi. Kuthiwa osomatekisi bakwaMNR banqabele amatekisi aseNgonyameni ukuthi asebenzise umgwaqo odlula eMlaza uma beya eThekwini nokusolwa ukuthi yikho okususe lolu thuthuva.
","crime, law and justice"
538,"KUBOSHWE owesilisa oneminyaka engu-49 obanjwe nemali okusolwa ukuthi ngeyomkokotelo elinganiselwa ku-R107 300 ngoLwesithathu eBotshabelo, eFree State.
Okhulumela amaphoyisa kulesi sifundazwe uSergeant Martin XumaÃƒâ€šÃ‚Â uthe le ndoda iboshwe abeSelossha Tactical Response Team ngemuva kokutholwa kwale mali ifakwe ezicathulweni lapho kuhlala khona izingubo zokugqoka emzini wayo.
","crime, law and justice"
539,"OWAYENGUMENGAMELI wezwe, uMnuz Jacob Zuma usazolinda uphenyo lweKhomishana kaJaji Raymond Zondo ngezinsongo zokubulawa abhekene nazo ngaphambi kokuba afake isicelo sokuba kwengezwe ezokuPhepha kuye.
Lokhu kuvezwe umkhulumeli wakhe, uMnuz Vukile Mathabela emuva kokuba kube nezinhlangano eziphazamise ukuba kuqiniswe ezokuphepha kuZuma, ummeli wakhe u-Advocate Muzi Sikhakhane nomndeni wakhe uZuma.
","crime, law and justice"
540,"SEKUPHINDE kwangena esinye isikhalo ngengqungquthela ye-IFP Youth Brigade okuwuphiko lwentsha yeNkatha ebihleli oLundi ngempelasonto. Iziko Imbabazane elibuye lizibize ngoMtshezi, kuthiwa seliphumele obala lithi kuningi okungahambanga kahle ngengqungquthela ekhethe uMnuz Mthokozisi Nxumalo kwesikaSihalo wophiko.
UNobhala walo uNksz Nobuhle Ngubane unqabile ukuphawula ngencwadi okuthiwa ithunyelwe esigungwini esiphezulu seqembu . Akafunanga ngisho ukukhuluma ngesikhalo okuthiwa basifakile uvele wavala ucingo. 
",politics
541,"USEMISIWE enhlanganweni uNobhala we-IFP ezikweni Enkululekweni, Osizweni, ngemuva kokuphumela obala wakhalaza mayelana nemiphumela yengqungquthela yokukhetha ubuholi obusha baKwaZulu-Natal ebisoNdini ngempelasonto. Isinqumo sokumisa uMnuz Siphiwe Zungu sithathwe isiyingi sasoSizweni ngoMsombuluko.
UPhini likaNobhala wesiyingi sasoSizweni, uNkk Noxolo Nzuza, uthe lesi sinqumo basithathe emhlanganweni ophuthumayo abawubizile ngoMsombuluko ngemuva kokuzwa uZungu ekhuluma emsakazweni mayelana nengqungquthela nokuyilapho ephinde wangakhuluma kahle ngoMengameli weqembu Inkosi Mangosuthu Buthelezi.
",politics
542,"KUMISWE ukufunda esikoleni, Ukusa High, eHammarsdale izolo ngemuva kokubulawa konogada ababili okusolwa ukuthi bashaywe bafa begadile ebusuku bangoLwesithathu esikoleni.
Isidumbu sikaMnuz Mncedisi Ntuli (29) okuthiwa bekuwusuku lwakhe lokuqala esebenza esikoleni nesikazakwabo uMnuz Thandazani (46) zitholakale kwelinye lamakilasi esikole izolo ekuseni, uzakwabo wesithathu obesaphila uphuthunyiswe esibhedlela elimele kanzima.
","crime, law and justice"
543,"ABAHLAZIYI bezombusazwe babona lisengcupheni yokuphelelwa yisithunzi nokuthenjwa ihhovisi loMvikeli woMphakathi, u-Advocate Busisiwe Mkhwebane, (osesithombeni) emuva kokuchithwa kwakhe yinkantolo ekutheni kumele kusheshiswe izinyathelo azithathela uNgqongqoshe wezamaBhizinisi kaHulumeni, uMnuz Pravin Gordhan ngodaba oluthinta ukusungulwa kophiko lwabaphenyi abangekho emthethweni kwa-SARS.
Izolo inkantolo enkulu eNorth Gauteng inqume ukuthi kumele kumiswe konke okuthinta ukuthathelwa izinyathelo kukaGordhan kuze kuphume isinqumo senkantolo. U-Advocate Mkhwebane wayalela noMengameli Cyril Ramaphosa ukuthi athathele uGordhan izinyathelo zokumqondisa ubugwegwe. Wayalela nePhalamende ukuthi lithathele izinyathelo uGordhan.
",politics
544,"IMEYA kaMasipala waseKurhuleni uMnuz Mzwandile Masina, ishaya phansi ngonyawo ukuthi ngeke yehle esikhundleni emuva kwezinsolo zenkohlakalo yethenda yamathoyilethi.
UMasina obekhuluma nesiteshi somsakazo iSAfm izolo, uyazichitha izinsolo zethenda kaR1.9bn. UMasina usola ukuthi kunetulo lokumsusa esikhundleni. Uthe kunemiyalezo esabalele ezinkundleni zokuxhumana kuthiwa kumele asule. Uveze ukuthi akukho okungahambanga kahle ngesikhathi kukhishwa le thenda. Uthe kwayona ithenda yakhishwa engakangeni esikhundeni ngo-Agasti 2016. 
","crime, law and justice"
545,"KUZOSHUBA ezinkampanini eziphula umthetho wokusebenza konogada njengoba iPrivate Security Industry Regulatory Authority (Psira) isimise inkampani edume ngokukhipha abakhe ezindaweni ezingafanele, iRed Ants Security Relocation and Eviction Services.
IPsira imise ukusebenza kweRed Ants emuva kwezikhalo zokuthi inesihluku uma yenza umsebenzi wayo futhi ayibaphathi kahle abantu esuke izobakhipha.
","crime, law and justice"
546,"AMASOSHA oMkhonto weSizwe Military Veterans Association (MKMVA) eGauteng azoqhubeka nemashi yawo ebhekiswe ekomkhulu le-ANC iLuthuli House yize kunohlangothi loMkhonto weSizwe National Council olungahambisani nayo.
Izolo okhulumela iMKMVA kuzwelonke uMnuz Carl Niehaus, uthe imashi eGauteng izoqhubeka njengoba behlelile yize iMK National Council idonse amalungu ayo ngendlebe yathi akangamasheli eLuthuli House namhlanje. 
",politics
547,"KUHLENGEZELE izinyembezi endodaneni kasomabhizinisi waseNewcastle obulawe ngoMeyi ngesikhathi kuvela osolwa ngokumbulala nomngani wakhe okuthiwa ubanjwe eGoli yithimba eliyisipesheli likaNgqongqoshe uBheki Cele.
UMnuz Philani Thwala (37) ubevele enkantolo yeMantshi yaseNewcastle izolo ngecala lokubulala uMnuz Martin Sithole owayeyilungu le-ANC nomngani wakhe uMnuz Buthanani Shange owayenguthishomkhulu, eNewcastle.
","crime, law and justice"
548,"KULELI sonto uMkhandlu weTheku udalule ukuthi usuzosebenzisa abasebenzi bawo ukuqoqa udoti elokishini eMlaza, ungabe usasebenzisa izinkontileka njengoba bekwenzeka.
UTHOKOZANI NDLOVU uxoxe noMnuz Msawakhe Mayisela, okhulumela umkhandlu ukuzwa ukuthi bazokwazi yini ukumelana nomsebenzi obuwenziwa osonkontileka abaningi ngabasebenzi babo kuphela. Nokuthi kuzokwenzekani ngabakhala ngokuphucwa iqatha emlonyeni.
",society
549,"UMHLAZIYI wepolitiki uMnuz Xolani Dube weXubera Institute for Research, uthe ukusebenzisana komholi we-EFF uMnuz Julius Malema nalowo owayenguNgqongqoshe wezokuVakasha uMnuz Derek Hanekom nePhini likaNobhala Jikelele weSACP uMnuz Solly Mapaila ukuze bakhiphe lowo owayenguMengameli wezwe uMnuz Jacob Zuma kwaba wukungathembeki kwezinga eliphezulu.
UDube uthe ukuvela kwalezi zinsolo kukhombisa ngokusobala ukuthi iSACP ayithembekile kumbimbi lwayo ne-ANC futhi ikulolu mbimbi ukufeza izinhloso zayo. 
",politics
550,"OWAYENGU KhomishinaÃƒâ€šÃ‚Â  kwaSouth African Revenue Services (Sars) uMnuzÃƒâ€šÃ‚Â  Tom Moyane usekuqinisekisile ukuthi irogue unit beyikhona futhi isebenza, ummeli wakhe uthe uzimisele ngokufakaza ngalokhu akushoyo.
 Ummeli kaMoyane uEric Mabuza uthe uma engase inkantolo uMoyane ukuthi avele azofakaza ngakwaziyo, lokho angakwenza ngaphandle kwenkinga kwazise akekho ongaphikisana nomyalelo wenkantolo.
","economy, business and finance"
551,"KUBOSHWE amaphoyisa amane nonogada abasolwa ngokuthumba abantu ababili babatalabha emgwaqweni uNanda ngaseSpringfield ngoLwesithathu ebusuku.
Okhulumela amaphoyisa KwaZulu-Natal, uCaptain Nqobile Gwala, uthe ngoLwesithathu ebusuku ligamenxe ihora leshumi abagilwa ababili abaneminyaka ewu-28 no-36 bebehamba emgwaqweni uNanda ngesikhathi bethunjwa ngamadoda amahlanu abehamba ngemoto. Kuthiwa amadoda akhombe abagilwa ngesibhamu abaphoqa ukuthi bangene ebhuthini yemoto. 
","crime, law and justice"
552,"BAGODUKE bengadlile izolo abafundi besikole samabanga aphansi KwaMakhutha, abafike kugqekezwe kwebiwa nokudla kwabo.
Kuphoqeleke ukuthi basheshe bagoduke abafundi baseHabiyane Primary njengoba izigebengu zithathe konke ukudla abaphekelwa kona, kwebiwa nesitofu. Isolezwe lifike kulesi sikole izolo omama abaphekayo bezipholele ekhishini. Endlini okuhlala kuyo ukudla bekukhona ama-butternut ambalwa okuthiwa yiwona asale ngesikhathi kwebiwa. Kusolwa ukuthi izigebengu zingene ngopotsho maqede zabhoboza uphahla ekhishini. 
","crime, law and justice"
553,"I-IFP isibize umhlangano ophuthumayo ne-DA ukuze inqande ingozi yokulahlekelwa uMasipala wasebaQulusini nabanye KwaZulu-Natal njengoba bubamuncu ubudlelwane babo.
Lokhu kulandela ukuthi umholi weDemocratic Alliance KwaZulu-Natal, uMnuz Zwakele Mncwango ebhalelwe incwadi iFederal Executive (FedEx) okuyisigungu esiphezulu seqembu imfaka ingcindezi ukuba acacise ngekusasa abanalo ne-IFP njengoba beyisola ngokubadayisa eGauteng nangokwamukela isikhundla seScopa kuzwelonke nesekomiti likaNdunankulu eSishayamthetho saseGoli.
",politics
554,"ABALANDELI beMeya yoMkhandlu weTheku, uNkk Zandile Gumede, bathi kabahambisani nokuthi umholi wabo aqhubeke nokuhlala ekhaya ibe ikhefu abenikwe lona lenyanga yi-ANC seliphelile.
UNobhala we-ANC KwaZulu-Natal, uMnuz Mdumiseni Ntuli, izolo utshele abezindaba ukuthi uNkk Gumede, iMeya yaseNewcastle, uDkt Ntuthuko Mahlaba, nekhansela laseThekwini, uMnuz Mondli Mthembu, bazoqhubeka nokuhlala ekhaya kuze kube bathatha isinqumo ngabo okulindeleke ukuthi basikhiphe esontweni lokuqala ku-Agasti.
",politics
555,"ABAHOLI balabo abeseka iMeya yoMkhandlu weTheku, uNkk Zandile Gumede, basola abaholi abathile kwi-ANC ngokugxambukela ezindabeni zaseThekwini ngenhloso yokufeza izinhloso zabo zezombusazwe.
Esithangamini nabezindaba eThekwini izolo, okhulumela abeseka uNkk Gumede, uMnuz Mzomuhle Dube usole uNobhala we-ANC esifundazweni, uMnuz Mdumiseni Ntuli noNgqongqoshe wamaPhoyisa uMnuz Bheki Cele ngokufaka unyawo lwedada eThekwini.
",politics
556,"UMVIKELI woMphakathi u-Advocate Busisiwe Mkhwebane uthe bazohlangana enkantolo noMengameli Cyril Ramaphosa ngodaba lomnikelo awuthola enkampanini iBosasa njengoba elwenze ngendlela uphenyo lwakhe.
Usho lokhu nje kulandela isinqumo sikaRamaphosa sokuthi uzoya enkantolo eyophikisana nombiko ka-Advocate Mkhwebane lapho ethe wakhohlisa iPhalamende ngodaba lwalo mnikelo kaR500 000 wokuxhasa umkhankaso wakhe wokuba nguMengameli we-ANC ngo-2017. 
",politics
557,"UMENGAMELI we-EFF uMnuz Julius Malema uthi bazolwa kuze kufike ekugcineni beseka uMvikeli woMphakathi * -Adv Busisiswe Mkhwebane njengoba esempini yomthetho noNgqongqoshe wamaBhizinisi kaHulumeni uMnuz Pravin Gordhan.
Ekhuluma nabalandeli beqembu lakhe ngaphandle kwaseNkantolo eNkulu yasePitoli izolo, ngemuva kokuthi inkantolo isigodlile isinqumo sayo odabeni luka-Adv Mkhwebane noGordhan, uMalema uthe uma inkantolo ephakeme ikhipha isinqumo esingahambisani nabo ngeke baze bangabaze ukuyisa lolu daba eNkantolo yoMthethosisekelo.
",politics
558,"OWAYENGUMENGAMELI wakuleli uMnuz Jacob Zuma uthi ugqigqa izinkantolo nje futhi usevela kwikhomishini kaZondo yingenxa yetulo elidala lokuthi asuswe ebuholini kuhulumeni.Ãƒâ€šÃ‚Â 
UZuma udalule lokhu ngoMsombuluko ngesikhathi eqala ukufakaza kwikhomishi ephenya ngokulawulwa kombuso yidlanzana. Ngesikhathi eqala ukufakaza uZuma, ummeli wakhe u-Adv Muzi Sikhakhane uqale wacacisa ngokubhalela kwakhe ikhomishini eyicela ukuthi imthumelele imibuzo ngaphambi kokuthi avele. USikhakhane uveze ukuthi akukho kuhle ukuthi kule khomishini kunabantu asebebukwa njengamaqhawe abanye babukwa njengabasolwa ekubeni yasungulelwa ukuthi ithole iqiniso ngokulawulwa kombuso yidlanzana.Ãƒâ€šÃ‚Â 
",politics
559,"OKLEBE bathi bayazi ngezinsolo zokuphulwa kwemibandela yebheyili yiMeya yoMkhandlu weTheku uNkk Zandile Gumede emisiwe emsebenzini emva kokuboshwa mayelana namacala enkohlakalo nokukhwabanisa athinta ithenda yezigidi yokuqoqwa kukadoti eThekwini.
Okhulumela oKlebe, uBrigadier Hangwani Mulaudzi izolo uthe zikhona izikhalo abazitholile mayelana nokuthi uNkk Gumede uphule eminye yemibandela yakhe yebheyili.
","crime, law and justice"
560,"KUBOSHWE izisebenzi zoMnyango wezaseKhaya ezingu-17 kanjalo nabanye abangezona izisebenzi zalo mnyango abangu-12 ngamacala athinta inkohlakalo.
Lokhu kuvezwe nguNgqongqoshe walo Mnyango uDkt Aaron Motsoaledi ephendula umbuzo kaNksz Liezl Linda van der Merwe we-IFP obuze ukuthi iziphi izinyathelo ezenziwayo emnyangweni ukuqeda inkohlakalo ethinta ukukhishwa kwezinto ngomgunyathi emnyangweni okubeka engcupheni ezokuphepha kwezwe.
","crime, law and justice"
561,"SEKUZOPHELA ukuhamba amabanga amade beyotheza izinkuni abantu baseNquthu esigodini sakwaQwabe kulandela ukwethulwa kohlelo lukagesi olwethulwe ngoLwesibili.
Lolu hlelo lokufakelwa kwemizi engu-461 ugesi olubiza uR5 million lwethulwe nguNgqongqoshe wezeMidlalo ezobuCiko namaSiko, KwaZulu-Natal, uNksz Hlengiwe Mavimbela obemele uNgqongqoshe woMnyango wokuBusa ngokuBambisana neziNdaba zoMdabu, uMnuz Sipho Hlomuka. 
",politics
562,"SIZOVULWA ngelizayo isikole iSahlumbe High, eWeenen osekuphele inyanga sivaliwe ngenxa yezimpi zezigodi zabafundi ezikapakele esikoleni. Kuthiwa nezidakamizwa zidliwa udede esikoleni kukhalwa nangokushoda kwamakilasi.
Izolo uNgqongqoshe wezeMfundo uMnuz Kwazi Mshengu ube nomhlangano nomphakathi wakule ndawo kubalwa nenkosi uMthembu lapho kuvunyelwene khona ngokuthi kumele sivulwe isikole. 
",society
